{"number":67,"edition":"bs.korkut","ayahs":[{"number":1,"text":"Uzvišen je Onaj u čijoj je ruci vlast – On sve može! –"},{"number":2,"text":"Onaj koji je dao smrt i život da bi iskušao koji od vas će bolje postupati; – On je Silni, Onaj koji prašta"},{"number":3,"text":"Onaj koji je sedam nebesa jedna iznad drugih stvorio – ti u onome što Milostivi stvara ne vidiš nikakva nesklada, pa ponovo pogledaj vidiš li ikakav nedostatak"},{"number":4,"text":"zatim ponovo više puta pogledaj, pogled će ti se vratiti klonuo i umoran"},{"number":5,"text":"Mi smo vama najbliže nebo sjajnim zvijezdama ukrasili i učinili da vatra iz njih pogađa šejtane, za koje smo patnju u ognju pripremili"},{"number":6,"text":"A za one koji ne vjeruju u Gospodara svoga kazna je Džehennem, užasno je on boravište"},{"number":7,"text":"Kad budu u nj bačeni, pucketanje njegovo će čuti, i on će ključati"},{"number":8,"text":"skoro da se od bijesa raspadne. Kad god se koja gomila u nj baci, stražari u njemu će je upitati: \"Zar nije niko dolazio da vas opominje"},{"number":9,"text":"Jest, dolazio nam je onaj koji nas je opominjao\" – odgovoriće – \"a mi smo poricali i govorili: 'Allah nije objavio ništa, vi ste u velikoj zabludi"},{"number":10,"text":"I reći će: \"Da smo slušali ili razmišljali, ne bismo među stanovnicima Džehennema bili"},{"number":11,"text":"I oni će priznati da su bili nevjernici – pa, stanovnici Džehennema ognjenog daleko bili"},{"number":12,"text":"Onima koji se Gospodara svoga boje i kad ih niko ne vidi – oprost i nagrada velika"},{"number":13,"text":"Govorili vi tiho ili glasno – pa, On, sigurno, zna svačije misli"},{"number":14,"text":"A kako i ne bi znao Onaj koji stvara, Onaj koji sve potanko zna, koji je o svemu obaviješten"},{"number":15,"text":"On vam je Zemlju pogodnom učinio, pa hodajte predjelima njezinim i hranite se onim što On daje, Njemu ćete poslije oživljenja odgovarati"},{"number":16,"text":"Jeste li sigurni da vas Onaj koji nebesima vlada neće u zemlju utjerati, kad se ona počne iznenada tresti"},{"number":17,"text":"Ili, jeste li sigurni da Onaj koji nebesima vlada na vas neće vjetar s kamenjem poslati? Tada biste saznali kakva je prijetnja Moja"},{"number":18,"text":"A poricali su i oni prije njih, pa kakva je samo bila kazna Moja"},{"number":19,"text":"Zar oni ne vide ptice iznad sebe kako raširenih krila lete, a i skupljaju ih? Samo ih Milostivi drži; On, zaista, sve dobro vidi"},{"number":20,"text":"Ili, ko je taj koji će biti vojska vaša i vama pomoći, osim Milostivog? – Nevjernici su samo obmanuti"},{"number":21,"text":"Ili, ko je taj koji će vas nahraniti, ako On hranu Svoju uskrati? – Ali, oni su uporni u bahatosti i u bježanju od istine"},{"number":22,"text":"Da li je na ispravnijem putu onaj koji se idući spotiče ili onaj koji Pravim putem uspravno ide"},{"number":23,"text":"Reci: \"On sve stvara i daje vam sluh i vid i pameti, a vi se malo zahvaljujete"},{"number":24,"text":"Reci: \"On vas je po Zemlji razasuo i pred Njim ćete se sakupiti"},{"number":25,"text":"A oni govore: \"Kad će već jednom ta prijetnja, ako istinu govorite"},{"number":26,"text":"Reci: \"Sam Allah zna! A ja sam dužan samo da javno opominjem"},{"number":27,"text":"Kad je izbliza ugledaju, jad će prekriti lica onih koji nisu vjerovali i biće rečeno: \"Evo, ovo je ono što ste požurivali"},{"number":28,"text":"Reci: \"Kažite vi meni: ako Allah pošalje smrt meni i onima koji su sa mnom, ili ako nam se smiluje, ko će nevjernike od neizdržljive patnje zaštititi"},{"number":29,"text":"Reci: \"On je Milostivi, u Njega vjerujemo i na Njega se oslanjamo, a vi ćete, sigurno, saznati ko je u očitoj zabludi"},{"number":30,"text":"Reci: \"Šta mislite, ako vam vode presuše – ko će vam tekuću vodu dati"}]}