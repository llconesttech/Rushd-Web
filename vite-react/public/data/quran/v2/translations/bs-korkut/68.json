{"number":68,"edition":"bs.korkut","ayahs":[{"number":1,"text":"Nūn. Tako Mi kalema i onoga što oni pišu"},{"number":2,"text":"ti nisi, milošću Gospodara svoga, lud"},{"number":3,"text":"ti ćeš, sigurno, nagradu neprekidnu dobiti"},{"number":4,"text":"jer ti si, zaista, najljepše ćudi"},{"number":5,"text":"i ti ćeš vidjeti, a i oni će vidjeti"},{"number":6,"text":"ko je od vas lud"},{"number":7,"text":"Gospodar tvoj dobro zna onoga koji je s puta Njegova skrenuo i On dobro zna one koji su na Pravome putu"},{"number":8,"text":"zato ne slušaj one koji neće da vjeruju"},{"number":9,"text":"oni bi jedva dočekali da ti popustiš, pa bi i oni popustili"},{"number":10,"text":"i ne slušaj nijednog krivokletnika, prezrena"},{"number":11,"text":"klevetnika, onoga koji tuđe riječi prenosi"},{"number":12,"text":"škrca, nasilnika, velikog grješnika"},{"number":13,"text":"surova i, osim toga, u tuđe pleme uljeza"},{"number":14,"text":"samo zato što je bogat i što ima mnogo sinova"},{"number":15,"text":"koji govori, kad mu se ajeti Naši kazuju: \"To su samo naroda drevnih priče"},{"number":16,"text":"Na nos ćemo Mi njemu biljeg utisnuti"},{"number":17,"text":"Mi smo ih na kušnju stavili, kao što smo vlasnike jedne bašče na kušnju stavili kad su se zakleli da će je, sigurno, rano izjutra obrati"},{"number":18,"text":"a nisu rekli: \"Ako Bog da"},{"number":19,"text":"I dok su oni spavali, nju od Gospodara tvoga zadesi nesreća"},{"number":20,"text":"i ona osvanu opustošena"},{"number":21,"text":"A u zoru oni su jedni druge dozivali"},{"number":22,"text":"Poranite u bašču svoju ako je mislite obrati"},{"number":23,"text":"I oni krenuše tiho razgovarajući"},{"number":24,"text":"Neka vam danas u nju nikako nijedan siromah ne ulazi"},{"number":25,"text":"I oni poraniše uvjereni da će moći to provesti"},{"number":26,"text":"a kad je ugledaše, povikaše: \"Mi smo zalutali"},{"number":27,"text":"ali ne, ne – svega smo lišeni"},{"number":28,"text":"Ponajbolji između njih reče: \"Nisam li vam ja govorio da je trebalo na Allaha misliti"},{"number":29,"text":"Hvaljen neka je Gospodar naš!\" – rekoše – \"mi smo, uistinu, nepravedni bili"},{"number":30,"text":"I onda počeše jedni druge koriti"},{"number":31,"text":"Teško nama!\" – govorili su – \"mi smo, zaista, obijesni bili"},{"number":32,"text":"Gospodar naš nam može bolju od nje dati, samo od Gospodara našeg mi se nadamo naknadi"},{"number":33,"text":"Eto takva je bila kazna, a na onome je svijetu, nek znaju, kazna još veća"},{"number":34,"text":"Za one koji se budu bojali Allaha biće, zaista, dženneti uživanja u Gospodara njihova –"},{"number":35,"text":"zar ćemo muslimane sa nevjernicima izjednačiti"},{"number":36,"text":"Šta vam je, kako rasuđujete"},{"number":37,"text":"Imate li vi Knjigu, pa u njoj čitate"},{"number":38,"text":"da ćete imati ono što vi izaberete"},{"number":39,"text":"Ili, zar smo vam se zakleli zakletvama koje će do Sudnjeg dana vrijediti da ćete ono što vi odredite imati"},{"number":40,"text":"Upitaj ih ko je od njih jamac za to"},{"number":41,"text":"Ili, imaju li oni druge jamce? Pa neka jamce svoje dovedu, ako govore istinu"},{"number":42,"text":"Na Dan kada bude nepodnošljivo i kada budu pozvani da licem na tle padnu pa ne budu mogli"},{"number":43,"text":"oborenih pogleda i sasvim poniženi biće nevjernici – a bili su pozivani da licem na tle padaju dok su živi i zdravi bili"},{"number":44,"text":"Zato ostavi Mene i one koji ovaj Govor poriču, Mi ćemo ih postepeno odakle se i ne nadaju patnji približavati"},{"number":45,"text":"i vremena im davati, jer je obmana Moja, zaista, jaka"},{"number":46,"text":"Tražiš li ti od njih nagradu, pa su nametom opterećeni"},{"number":47,"text":"Ili je u njih iskonska knjiga, pa prepisuju"},{"number":48,"text":"Ti strpljivo čekaj presudu Gospodara svoga i ne budi kao Zunnun koji je u ogorčenju zavapio"},{"number":49,"text":"I da ga nije stigla Allahova milost, na pusto mjesto bi izbačen bio i prijekor bi zaslužio"},{"number":50,"text":"ali, Gospodar njegov ga je odabrao i učinio ga jednim od onih koji su dobri"},{"number":51,"text":"Skoro da te nevjernici pogledima svojim obore kad Kur'an slušaju, govoreći: \"On je, uistinu, luda"},{"number":52,"text":"A Kur'an je svijetu cijelome opomena"}]}