{"number":74,"edition":"bs.korkut","ayahs":[{"number":1,"text":"O ti, pokriveni"},{"number":2,"text":"Ustani i opominji"},{"number":3,"text":"I Gospodara svoga veličaj"},{"number":4,"text":"I haljine svoje očisti"},{"number":5,"text":"I kumīrā se kloni"},{"number":6,"text":"I ne prigovaraj držeći da je mnogo"},{"number":7,"text":"I radi Gospodara svoga trpi"},{"number":8,"text":"A kada se u Rog puhne –"},{"number":9,"text":"biće to naporan dan"},{"number":10,"text":"nevjernicima, neće biti lagahan"},{"number":11,"text":"Meni ostavi onoga koga sam Ja izuzetkom učinio"},{"number":12,"text":"i bogatstvo mu ogromno dao"},{"number":13,"text":"i sinove koji su s njim"},{"number":14,"text":"i čast i ugled mu pružio –"},{"number":15,"text":"i još žudi da uvećam"},{"number":16,"text":"Nikako! On, doista, prkosi ajetima Našim –"},{"number":17,"text":"a naprtiću Ja njemu teškoće"},{"number":18,"text":"jer je smišljao i računao –"},{"number":19,"text":"i, proklet bio, kako je proračunao"},{"number":20,"text":"i još jednom, proklet bio, kako je proračunao! –"},{"number":21,"text":"Zatim je pogledao"},{"number":22,"text":"pa se onda smrknuo i namrštio"},{"number":23,"text":"i potom se okrenuo i uzoholio"},{"number":24,"text":"i rekao: \"Ovo nije ništa drugo do vradžbina koja se nasljeđuje"},{"number":25,"text":"ovo su samo čovjekove riječi"},{"number":26,"text":"U Sekar ću Ja njega baciti –"},{"number":27,"text":"a znaš li ti šta je Sekar"},{"number":28,"text":"Ništa on neće poštedjeti"},{"number":29,"text":"kože će crnim učiniti"},{"number":30,"text":"nad njim su devetnaesterica"},{"number":31,"text":"Mi smo čuvarima vatre meleke postavili i odredili broj njihov kao iskušenje onima koji ne vjeruju, da se oni kojima je Knjiga data uvjere, i da se onima koji vjeruju vjerovanje učvrsti, i da oni kojima je Knjiga data i oni koji su vjernici ne sumnjaju, i da oni čija su srca bolesna i oni koji su nevjernici – kažu: \"Šta je Allah htio ovim primjerom?\" Tako Allah ostavlja u zabludi onoga koga hoće, i na Pravi put ukazuje onome kome hoće. A vojske Gospodara tvoga samo On zna. I Sekar je ljudima samo opomena"},{"number":32,"text":"I tako Mi Mjeseca"},{"number":33,"text":"i noći kada mine"},{"number":34,"text":"i zore kada svane –"},{"number":35,"text":"on je, zaista, najveća nevolja"},{"number":36,"text":"ljudima je opomena –"},{"number":37,"text":"onome između vas koji želi učiniti dobro ili onome koji ne želi"},{"number":38,"text":"Svaki čovjek je odgovoran za ono što je radio"},{"number":39,"text":"osim sretnīkā"},{"number":40,"text":"oni će se u džennetskim baščama raspitivati"},{"number":41,"text":"o nevjernicima"},{"number":42,"text":"Šta vas je u Sekar dovelo"},{"number":43,"text":"Nismo\" – reći će – \"bili od onih koji su molitvu obavljali"},{"number":44,"text":"i od onih koji su siromahe hranili"},{"number":45,"text":"i u besposlice smo se sa besposlenjacima upuštali"},{"number":46,"text":"i Sudnji dan smo poricali"},{"number":47,"text":"sve dok nam smrt nije došla"},{"number":48,"text":"Njima posredovanje posrednika neće biti od koristi"},{"number":49,"text":"Pa zašto oni pouku izbjegavaju"},{"number":50,"text":"kao da su divlji magarci preplašeni"},{"number":51,"text":"koji od onih koji ih progone bježe"},{"number":52,"text":"Da! Svaki čovjek bi od njih htio da mu se daju listovi rašireni"},{"number":53,"text":"Nikada, jer oni se onoga svijeta ne plaše"},{"number":54,"text":"Uistinu! Kur'an je pouka"},{"number":55,"text":"i ko hoće, na umu će ga imati"},{"number":56,"text":"a na umu će ga imati samo ako Allah bude htio, On je jedini dostojan da Ga se boje i On jedini prašta"}]}