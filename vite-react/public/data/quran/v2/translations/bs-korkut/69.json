{"number":69,"edition":"bs.korkut","ayahs":[{"number":1,"text":"Čas neizbježni"},{"number":2,"text":"šta je Čas neizbježni"},{"number":3,"text":"i otkud ti znaš šta je Čas neizbježni"},{"number":4,"text":"Semud i Ad su Smak svijeta poricali"},{"number":5,"text":"pa je Semud uništen glasom strahovitim"},{"number":6,"text":"a Ad uništen vjetrom ledenim, silovitim"},{"number":7,"text":"kome je On vlast nad njima sedam noći i osam dana uzastopnih bio prepustio, pa si u njima ljude povaljane kao šuplja datulina debla vidio"},{"number":8,"text":"i vidiš li da je iko od njih ostao"},{"number":9,"text":"A došli su faraon, i oni prije njega, i zbog odvratnih postupaka izvrnuta naselja"},{"number":10,"text":"i protiv poslanika Gospodara svoga se dizali, pa ih je On ne može biti teže kaznio"},{"number":11,"text":"Mi smo vas, kada je voda preplavila sve, u lađi nosili"},{"number":12,"text":"da vam to poukom učinimo i da to od zaborava sačuva uho koje pamti"},{"number":13,"text":"A kada se jednom u Rog puhne"},{"number":14,"text":"pa se Zemlja i brda dignu i od jednog udara zdrobe"},{"number":15,"text":"toga dana će se Smak svijeta dogoditi"},{"number":16,"text":"i nebo će se razdvojiti – tada će labavo biti –"},{"number":17,"text":"i meleki će na krajevima njegovim stajati, a prijesto Gospodara tvoga će tog dana iznad njih osmerica držati"},{"number":18,"text":"Tada ćete ispitivani biti, i nijedna tajna vaša neće sakrivena ostati"},{"number":19,"text":"onaj kome se knjiga njegova u desnu ruku njegovu dâ – reći će: \"Evo vam, čitajte knjigu moju"},{"number":20,"text":"ja sam čvrsto vjerovao da ću račun svoj polagati"},{"number":21,"text":"I on će biti u životu zadovoljnom"},{"number":22,"text":"u Džennetu predivnom"},{"number":23,"text":"čiji će plodovi nadohvat ruke biti"},{"number":24,"text":"Jedite i pijte radosni, za ono što ste u danima minulim zaradili"},{"number":25,"text":"A onaj kome se dâ knjiga u lijevu ruku njegovu reći će: \"Kamo sreće da mi knjiga moja ni data nije"},{"number":26,"text":"i da ni saznao nisam za obračun svoj"},{"number":27,"text":"Kamo sreće da me je smrt dokrajčila –"},{"number":28,"text":"bogatstvo moje mi nije od koristi"},{"number":29,"text":"snage moje nema više"},{"number":30,"text":"Držite ga i u okove okujte"},{"number":31,"text":"zatim ga samo u vatri pržite"},{"number":32,"text":"a onda ga u sindžire sedamdeset lakata duge vežite"},{"number":33,"text":"jer on u Allaha Velikog nije vjerovao"},{"number":34,"text":"i da se nahrani nevoljnik – nije nagovarao"},{"number":35,"text":"zato on danas ovdje nema prisna prijatelja"},{"number":36,"text":"ni drugog jela osim pomija"},{"number":37,"text":"koje će samo nevjernici jesti"},{"number":38,"text":"A Ja se kunem onim što vidite"},{"number":39,"text":"i onim što ne vidite"},{"number":40,"text":"Kur'an je, doista, govor objavljen plemenitom Poslaniku"},{"number":41,"text":"a nije govor nikakva pjesnika – kako vi nikako ne vjerujete"},{"number":42,"text":"i nisu riječi nikakva proroka – kako vi malo razmišljate"},{"number":43,"text":"Objava je on od Gospodara svjetova"},{"number":44,"text":"A da je on o Nama kojekakve riječi iznosio"},{"number":45,"text":"Mi bismo ga za desnu ruku uhvatili"},{"number":46,"text":"a onda mu žilu kucavicu presjekli"},{"number":47,"text":"i niko ga između vas ne bi mogao od toga odbraniti"},{"number":48,"text":"Pouka je Kur'an onima koji budu Allahova naređenja izvršavali, a zabrānā se klonili –"},{"number":49,"text":"A Mi, sigurno, znamo da neki od vas neće u nj vjerovati –"},{"number":50,"text":"i on će biti uzrok jadu nevjernika"},{"number":51,"text":"a on je, doista, sama istina"},{"number":52,"text":"zato ti hvali ime Gospodara tvoga, Veličanstvenoga"}]}