{"number":54,"edition":"bs.korkut","ayahs":[{"number":1,"text":"Bliži se Čas i Mjesec se raspolutio! –"},{"number":2,"text":"a oni, uvijek kada vide čudo, okreću glave i govore: \"Čarolija neprestana"},{"number":3,"text":"Oni ne vjeruju i povode se za prohtjevima svojim, a sve je već određeno"},{"number":4,"text":"I dolaze im vijesti koje ih trebaju odvratiti –"},{"number":5,"text":"mudrost savršena, ali opomene ne koriste"},{"number":6,"text":"zato se okreni od njih! Na Dan kad ih glasnik pozove na nešto užasno"},{"number":7,"text":"oni će oborenih pogleda iz grobova izlaziti, kao skakavci rasuti"},{"number":8,"text":"i, netremice gledajući u glasnika i žureći, nevjernici će govoriti: \"Ovo je težak dan"},{"number":9,"text":"Prije njih Nuhov narod nije vjerovao i roba Našeg je u laž utjerivao, govoreći: \"Luđak!\" – i Nuh je onemogućen bio"},{"number":10,"text":"I on je Gospodara svoga zamolio: \"Ja sam pobijeđen, Ti se osveti"},{"number":11,"text":"I Mi smo kapije nebeske pootvarali vodi koja je neprestano lila"},{"number":12,"text":"i učinili da iz zemlje izvori provru, i vode su se sastajale kako je određeno bilo"},{"number":13,"text":"a njega smo nosili na onoj od dasaka i klinaca sagrađenoj"},{"number":14,"text":"koja je plovila pod brigom Našom – nagrada je to bila za onoga koji je odbačen bio"},{"number":15,"text":"I Mi to ostavismo kao pouku – pa ima li ikoga ko bi pouku primio"},{"number":16,"text":"I kakve su bile kazna Moja i opomene Moje"},{"number":17,"text":"A Mi smo Kur'an učinili dostupnim za pouku – pa ima li ikoga ko bi pouku primio"},{"number":18,"text":"I Ad nije vjerovao – pa kakve su bile kazna Moja i opomene Moje"},{"number":19,"text":"Jednog kobnog dana poslali smo na njih leden vjetar koji je neprestano puhao"},{"number":20,"text":"i ljude dizao, kao da su palmina stabla iščupana"},{"number":21,"text":"i kakve su bile kazna Moja i opomene Moje"},{"number":22,"text":"A Mi smo Kur'an učinili dostupnim za učenje napamet i pouku, pa ima li ikoga ko bi pouku primio"},{"number":23,"text":"I Semud u opomene nije vjerovao"},{"number":24,"text":"Zar da slijedimo jednog od nas!\" – govorili su. \"Tada bismo, uistinu, bili u zabludi i bili bismo ludi"},{"number":25,"text":"Zar baš njemu, između nas, da bude poslana Objava?! Ne, on je lažljivac oholi"},{"number":26,"text":"Vrlo brzo će oni saznati ko je lažljivac oholi"},{"number":27,"text":"Mi ćemo poslati kamilu da bismo ih iskušali, pa pričekaj ih i budi strpljiv"},{"number":28,"text":"I upozori ih da će se voda između njih i nje dijeliti, svakom obroku pristupiće onaj čiji je red"},{"number":29,"text":"Ali oni pozvaše jednog od svojih, pa se on spremi i prekla je –"},{"number":30,"text":"i kakve su bile kazna Moja i opomene Moje"},{"number":31,"text":"Mi poslasmo na njih jedan jedini krik, i oni postadoše poput zdrobljenog suhog lišća koje sakuplja onaj koji ima tor"},{"number":32,"text":"A Mi smo Kur'an učinili dostupnim za pouku, pa ima li ikoga ko bi pouku primio"},{"number":33,"text":"I Lutov narod u opomene nije vjerovao"},{"number":34,"text":"Na njih vjetar, pun pijeska, poslasmo – samo ne na Lutovu porodicu, nju u svitanje spasismo"},{"number":35,"text":"iz milosti Naše. Eto, tako Mi nagrađujemo one koji zahvaljuju"},{"number":36,"text":"A on im je bio prijetio silom Našom, ali su oni u prijetnje sumnjali"},{"number":37,"text":"Oni su od njega goste njegove tražili, pa smo ih im oslijepili: \"Iskusite kaznu Moju i prijetnje Moje"},{"number":38,"text":"A rano izjutra stiže ih kazna koju će neprestano osjećati"},{"number":39,"text":"Iskusite kaznu Moju i prijetnje Moje"},{"number":40,"text":"A Mi smo Kur'an učinili dostupnim za učenje napamet i pouku, pa ima li ikoga ko bi pouku primio"},{"number":41,"text":"I faraonovim ljudima su opomene došle"},{"number":42,"text":"ali oni porekoše sva značenja Naša, pa ih Mi kaznismo onako kako kažnjava Silni i Moćni"},{"number":43,"text":"Da li su nevjernici vaši imalo jači od njih, ili vi u knjigama nebeskim imate kakvu povelju"},{"number":44,"text":"Zar ovi da govore: \"Mi smo skup nepobjedivi"},{"number":45,"text":"Skup će, sigurno, poražen biti, a oni će se u bijeg dati"},{"number":46,"text":"Međutim, Smak svijeta im je rok, a Smak svijeta je užasniji i gorči"},{"number":47,"text":"Grješnici će, sigurno, stradati i u ognju biti"},{"number":48,"text":"na Dan kada budu u vatru odvučeni, s licima dolje okrenutim: \"Iskusite vatru džehennemsku"},{"number":49,"text":"Mi sve s mjerom stvaramo"},{"number":50,"text":"i naređenje Naše je samo jedna riječ – sve bude u tren oka"},{"number":51,"text":"A Mi smo već slične vama uništili, pa ima li ikoga ko bi pouku primio"},{"number":52,"text":"I sve što su uradili u listovima je"},{"number":53,"text":"i sve, i malo i veliko, u retke je stavljeno"},{"number":54,"text":"Oni koji su se Allaha bojali biće u džennetskim baščama i pored rijeka"},{"number":55,"text":"na mjestu u kome će biti zadovoljni, kod Vladara Svemoćnoga"}]}