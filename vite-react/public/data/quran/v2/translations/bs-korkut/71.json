{"number":71,"edition":"bs.korkut","ayahs":[{"number":1,"text":"Mi smo poslali Nuha narodu njegovu: \"Opominji narod svoj prije nego što ga stigne patnja nesnosna"},{"number":2,"text":"O narode moj\" – govorio je on – \"ja vas otvoreno opominjem"},{"number":3,"text":"Allahu se klanjajte i Njega se bojte i meni poslušni budite"},{"number":4,"text":"On će vam grijehe vaše oprostiti i u životu vas do određenog časa ostaviti, a kada Allahov određeni čas dođe zaista se neće, neka znate, odgoditi"},{"number":5,"text":"On reče: \"Gospodaru moj, ja sam narod svoj i noću i danju, doista, pozivao"},{"number":6,"text":"ali ga je pozivanje moje još više udaljilo"},{"number":7,"text":"I kad god sam ih pozivao da im oprostiš, prste su svoje u uši stavljali i haljinama svojim se pokrivali – bili su uporni i pretjerano oholi"},{"number":8,"text":"Zatim, ja sam ih otvoreno pozivao"},{"number":9,"text":"a onda sam im javno objavljivao i u povjerenju im šaputao"},{"number":10,"text":"i govorio: 'Tražite od Gospodara svoga oprost jer On, doista, mnogo prašta"},{"number":11,"text":"On će vam kišu obilnu slati"},{"number":12,"text":"i pomoći će vas imanjima i sinovima, i daće vam bašče, i rijeke će vam dati"},{"number":13,"text":"Šta vam je, zašto se Allahove sile ne bojite"},{"number":14,"text":"a On vas postepeno stvara"},{"number":15,"text":"Zar ne vidite kako je Allah sedam nebesa, jedno iznad drugog, stvorio"},{"number":16,"text":"i na njima Mjesec svijetlim dao, a Sunce svjetiljkom učinio"},{"number":17,"text":"Allah vas od zemlje poput bilja stvara"},{"number":18,"text":"zatim vas u nju vraća i iz nje će vas, sigurno, izvesti"},{"number":19,"text":"Allah vam je Zemlju učinio ravnom"},{"number":20,"text":"da biste po njoj hodili putevima prostranim"},{"number":21,"text":"Nuh reče: \"Gospodaru moj, oni mene ne slušaju i povode se za onima čija bogatstva i djeca samo njihovu propast uvećavaju"},{"number":22,"text":"i spletke velike snuju"},{"number":23,"text":"i govore: 'Nikako božanstva svoja ne ostavljajte, i nikako ni Vedda, ni Suvaa, a ni Jegusa, ni Jeuka, ni Jesra ne napuštajte"},{"number":24,"text":"a već su mnoge u zabludu doveli, pa Ti njima, inadžijama, samo propast povećaj"},{"number":25,"text":"I oni su zbog grijehova svojih potopljeni i u vatru će biti uvedeni i nikoga sebi, osim Allaha, kao pomagača neće naći"},{"number":26,"text":"I Nuh reče: \"Gospodaru moj, ne ostavi na Zemlji nijednog nevjernika"},{"number":27,"text":"jer, ako ih ostaviš, oni će robove Tvoje u zabludu zavoditi i samo će grješnika i nevjernika rađati"},{"number":28,"text":"Gospodaru moj, oprosti meni, i roditeljima mojim, i onome koji kao vjernik u dom moj uđe, i vjernicima i vjernicama, a nevjernicima samo propast povećaj"}]}