{"number":78,"edition":"bs.korkut","ayahs":[{"number":1,"text":"O čemu oni jedni druge pitaju"},{"number":2,"text":"O vijesti velikoj"},{"number":3,"text":"o kojoj oni različita mišljenja imaju"},{"number":4,"text":"To nije dobro, oni će saznati sigurno"},{"number":5,"text":"I još jednom, to nije dobro, oni će saznati sigurno"},{"number":6,"text":"Zar Zemlju posteljom nismo učinili"},{"number":7,"text":"i planine stupovima"},{"number":8,"text":"i vas kao parove stvorili"},{"number":9,"text":"i san vaš počinkom učinili"},{"number":10,"text":"i noć pokrivačem dali"},{"number":11,"text":"i dan za privređivanje odredili"},{"number":12,"text":"i iznad vas sedam silnih sazdali"},{"number":13,"text":"i svjetiljku plamteću postavili"},{"number":14,"text":"Mi iz oblaka vodu obilno spuštamo"},{"number":15,"text":"i činimo da uz njenu pomoć raste žito i bilje"},{"number":16,"text":"i bašče guste"},{"number":17,"text":"Dan sudnji je, zaista, već određen"},{"number":18,"text":"Dan kada će se u Rog puhnuti, pa ćete vi, sve skupina po skupina, dolaziti"},{"number":19,"text":"i nebo će se otvoriti i mnogo kapija imati"},{"number":20,"text":"i planine će se zdrobiti i priviđenje će biti"},{"number":21,"text":"Džehennem će zasjeda postati"},{"number":22,"text":"nasilnicima mjesto povratka –"},{"number":23,"text":"u kome će zauvijek ostati"},{"number":24,"text":"u njemu svježine neće osjetiti, ni pića okusiti"},{"number":25,"text":"osim vrele vode i kapljevine"},{"number":26,"text":"kazne prikladne"},{"number":27,"text":"Oni nisu očekivali da će račun polagati"},{"number":28,"text":"i dokaze Naše su pretjerano poricali"},{"number":29,"text":"a Mi smo sve pobrojali i zapisali –"},{"number":30,"text":"pa trpite, mučenje ćemo vam sve gorim učiniti"},{"number":31,"text":"A onima koji su se Allaha bojali želje će se ostvariti"},{"number":32,"text":"bašče i vinogradi"},{"number":33,"text":"i djevojke mlade, godīnā istih"},{"number":34,"text":"i pehari puni"},{"number":35,"text":"Tamo prazne besjede i neistinu neće slušati"},{"number":36,"text":"Gospodar tvoj će ih darom obilnim nagraditi"},{"number":37,"text":"Gospodar nebesa i Zemlje i onoga što je između njih, Milostivi, kome neće smjeti niko prvi riječ prozboriti"},{"number":38,"text":"na Dan kada Džibril i meleki budu u redove poredani, kada će samo onaj kome Milostivi dozvoli govoriti, a istinu će reći"},{"number":39,"text":"To je neizbježan Dan, pa ko hoće, Gospodaru svome će, kao utočištu, poći"},{"number":40,"text":"Mi vas na skoru patnju upozoravamo, na Dan u kome će čovjek djela ruku svojih vidjeti, a nevjernik uzviknuti: \"Da sam, bogdo, zemlja ostao"}]}