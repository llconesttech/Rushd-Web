{"number":15,"edition":"bs.korkut","ayahs":[{"number":1,"text":"Elif Lām Rā. Ovo su ajeti Knjige, Kur'ana jasnog"},{"number":2,"text":"Zažaliće nevjernici često što nisu postali muslimani"},{"number":3,"text":"Pusti ih neka jedu i naslađuju se, i neka ih zavara nada – znaće oni"},{"number":4,"text":"A Mi smo uništavali gradove samo u određeno vrijeme"},{"number":5,"text":"nijedan narod ne može ni ubrzati ni usporiti konac svoj"},{"number":6,"text":"Oni govore: \"Ej, ti kome se Kur'an objavljuje, ti si, uistinu, lud"},{"number":7,"text":"Zašto nam meleke ne dovedeš, ako je istina što govoriš"},{"number":8,"text":"Mi meleke šaljemo samo s Istinom, i tada im se ne bi dalo vremena da čekaju"},{"number":9,"text":"Mi, uistinu, Kur'an objavljujemo i zaista ćemo Mi nad njim bdjeti"},{"number":10,"text":"I prije tebe smo poslanike prijašnjim narodima slali"},{"number":11,"text":"i nijedan im poslanik nije došao, a da mu se nisu narugali"},{"number":12,"text":"Eto tako Mi Kur'an uvodimo u srca nevjernika"},{"number":13,"text":"oni u nj neće vjerovati, a zna se šta je bilo s narodima davnašnjim"},{"number":14,"text":"Kad bismo njih radi kapiju na nebu otvorili i oni se kroz nju uspinjali"},{"number":15,"text":"opet bi oni, zacijelo, rekli: \"Samo nam se pričinjava, mi smo ljudi opčinjeni"},{"number":16,"text":"Mi smo na nebu sazviježđa stvorili i za one koji ih posmatraju ukrasili"},{"number":17,"text":"i čuvamo ih od svakog šejtana prokletog"},{"number":18,"text":"a onoga koji kradom prisluškuje stiže svjetlica vidljiva"},{"number":19,"text":"A Zemlju smo prostrli i po njoj nepomične planine razbacali i učinili da na njoj sve s mjerom raste"},{"number":20,"text":"i dajemo vam iz nje hranu, a i onima koje vi ne hranite"},{"number":21,"text":"I ne postoji ništa čije riznice ne posjedujemo, a od toga Mi dajemo samo onoliko koliko je potrebno"},{"number":22,"text":"Mi šaljemo vjetrove da oplođuju, a iz neba spuštamo kišu da imate šta piti – vi time ne možete raspolagati"},{"number":23,"text":"I samo Mi dajemo život i smrt, i samo smo Mi vječni"},{"number":24,"text":"i samo Mi znamo one koji su vam prethodili, i samo Mi znamo one koji će poslije doći"},{"number":25,"text":"a On, Gospodar tvoj će ih, zaista, sve sabrati. On je mudar i sve zna"},{"number":26,"text":"Mi smo stvorili Adema od ilovače, od blata ustajalog"},{"number":27,"text":"a još prije smo stvorili džine od vatre užarene"},{"number":28,"text":"I kad Gospodar tvoj reče melekima: \"Ja ću stvoriti čovjeka od ilovače, od blata ustajalog"},{"number":29,"text":"i kad mu dam lik i u nj udahnem dušu, vi mu se poklonite"},{"number":30,"text":"svi meleki su se, zajedno, poklonili"},{"number":31,"text":"osim Iblisa; on se nije htio s njima pokloniti"},{"number":32,"text":"O, Iblise\" – reče On – \"zašto se ti ne htjede pokloniti"},{"number":33,"text":"Nije moje\" – reče – \"da se poklonim čovjeku koga si stvorio od ilovače, od blata ustajalog"},{"number":34,"text":"Onda izlazi iz Dženneta\" – reče On – \"nek si proklet"},{"number":35,"text":"i neka se prokletstvo zadrži na tebi do Dana sudnjeg"},{"number":36,"text":"Gospodaru moj\" – reče on – \"daj mi vremena do dana kada će oni biti oživljeni"},{"number":37,"text":"Daje ti se rok\" – reče On –"},{"number":38,"text":"do Dana već određenog"},{"number":39,"text":"Gospodaru moj\" – reče – \"zato što si me u zabludu doveo, ja ću njima na Zemlji poroke lijepim predstaviti i potrudiću se da ih sve zavedem"},{"number":40,"text":"osim među njima Tvojih robova iskrenih"},{"number":41,"text":"Ove ću se istine Ja držati\" – reče On"},{"number":42,"text":"Ti nećeš imati nikakve vlasti nad robovima Mojim, osim nad onima koji te budu slijedili, od onih zalutalih"},{"number":43,"text":"Za sve njih mjesto sastanka Džehennem će biti"},{"number":44,"text":"on će sedam kapija imati i kroz svaku će određen broj njih proći"},{"number":45,"text":"Oni koji su se Allaha bojali i onog što im je zabranjeno klonili, oni će u džennetskim baščama pored izvōrā biti"},{"number":46,"text":"Uđite u njih sigurni, straha oslobođeni"},{"number":47,"text":"I Mi ćemo zlobu iz grudi njihovih istisnuti, oni će kao braća na divanima jedni prema drugima sjediti"},{"number":48,"text":"tu ih umor neće doticati, oni odatle nikada neće izvedeni biti"},{"number":49,"text":"Kaži robovima Mojim da sam Ja, zaista, Onaj koji prašta i da sam milostiv"},{"number":50,"text":"ali da je i kazna Moja, doista, bolna kazna"},{"number":51,"text":"I obavijesti ih o gostima Ibrahimovim –"},{"number":52,"text":"kada su mu ušli i rekli: \"Mir!\" – on je rekao: \"Mi smo se vas uplašili"},{"number":53,"text":"Ne plaši se!\" – rekoše – \"donosimo ti radosnu vijest, učena sina ćeš imati"},{"number":54,"text":"Zar mi donosite radosnu vijest sada kad me je starost ophrvala?\" – reče on – \"čime me radujete"},{"number":55,"text":"Donosimo ti radosnu vijest koja će se doista obistiniti\" – rekoše oni – \"zato nadu ne gubi"},{"number":56,"text":"Nadu u milost Gospodara svoga mogu gubiti samo oni koji su zabludjeli\" – reče on"},{"number":57,"text":"i upita: \"A šta vi hoćete, o izaslanici"},{"number":58,"text":"Mi smo poslani narodu nevjerničkom\" – rekoše –"},{"number":59,"text":"samo ćemo svu Lutovu čeljad spasiti"},{"number":60,"text":"osim žene njegove, ona će, odlučili smo, sa ostalima kaznu iskusiti"},{"number":61,"text":"I kad izaslanici dođoše Lutu"},{"number":62,"text":"on reče: \"Vi ste, doista, ljudi neznani"},{"number":63,"text":"Ne!\" – rekoše oni. \"Donosimo ti ono u što ovi stalno sumnjaju"},{"number":64,"text":"donosimo ti ono što će se, sigurno, dogoditi, a mi, zaista, istinu govorimo"},{"number":65,"text":"Izvedi čeljad svoju u gluho doba noći, a ti budi na začelju njihovu, i neka se niko od vas ne osvrće, već produžite u pravcu kuda vam se naređuje"},{"number":66,"text":"I Mi smo mu objavili ono što će se zbiti: da će oni, svi do posljednjeg, u svitanje uništeni biti"},{"number":67,"text":"U to dođoše stanovnici grada, veseli"},{"number":68,"text":"Ovo su gosti moji\" – reče on – \"pa me ne sramotite"},{"number":69,"text":"i bojte se Allaha, i mene ne ponizujte"},{"number":70,"text":"A zar ti nismo zabranili da ikoga primaš?\" – povikaše oni"},{"number":71,"text":"Ako već hoćete nešto činiti, eto kćeri mojih!\" – reče on"},{"number":72,"text":"A života mi tvoga, oni su u pijanstvu svome lutali"},{"number":73,"text":"I njih je zadesio strašan glas kad je Sunce izlazilo"},{"number":74,"text":"i Mi smo učinili da ono što je gore bude dolje, i na njih smo kao kišu grumenje od skamenjene gline sručili –"},{"number":75,"text":"to su, zaista, pouke za one koji posmatraju –"},{"number":76,"text":"on je pored puta, i sada postoji"},{"number":77,"text":"to je doista pouka za one koji vjeruju"},{"number":78,"text":"A i stanovnici Ejke su bili nevjernici"},{"number":79,"text":"pa smo ih kaznili, i oba su pored puta vidljivi"},{"number":80,"text":"I stanovnici Hidžra su poslanike lažnim smatrali"},{"number":81,"text":"a Mi smo im dokaze Naše bili dali, ali su oni od njih glave okrenuli"},{"number":82,"text":"Oni su kuće u brdima klesali, vjerujući da su sigurni"},{"number":83,"text":"pa i njih u svitanje strašan glas zadesi"},{"number":84,"text":"i ne bijaše im ni od kakve koristi ono što su bili stekli"},{"number":85,"text":"Mi smo nebesa i Zemlju i ono što je između njih mudro stvorili. Čas oživljenja će zacijelo doći, zato ti velikodušno oprosti"},{"number":86,"text":"Gospodar tvoj sve stvara i On je Sveznajući. –"},{"number":87,"text":"Mi smo ti objavili sedam ajeta, koji se ponavljaju, i Kur'an veličanstveni ti objavljujemo. –"},{"number":88,"text":"Ne pružaj poglede svoje na ono što Mi dajemo na uživanje nekim od njih i ne budi tužan zbog njih, a prema vjernicima blag budi"},{"number":89,"text":"i reci: \"Ja samo javno opominjem\" –"},{"number":90,"text":"kao što smo sljedbenike Knjige opomenuli"},{"number":91,"text":"one koji Kur'an na dijelove dijele"},{"number":92,"text":"I tako Mi Gospodara tvoga, njih ćemo sve na odgovornost pozvati"},{"number":93,"text":"za ono što su radili"},{"number":94,"text":"Ti javno ispovijedaj ono što ti se naređuje i mnogobožaca se okani"},{"number":95,"text":"Mi ćemo te osloboditi onih koji se rugaju"},{"number":96,"text":"koji pored Allaha drugog boga uzimaju; i znaće oni"},{"number":97,"text":"Mi dobro znamo da ti je teško u duši zbog onoga što oni govore"},{"number":98,"text":"zato veličaj Gospodara svoga i hvali Ga, i molitvu obavljaj"},{"number":99,"text":"i sve dok si živ, Gospodaru svome se klanjaj"}]}