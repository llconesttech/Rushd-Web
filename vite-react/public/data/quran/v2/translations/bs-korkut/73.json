{"number":73,"edition":"bs.korkut","ayahs":[{"number":1,"text":"O ti, umotani! –"},{"number":2,"text":"probdij noć, osim maloga dijela"},{"number":3,"text":"polovinu njezinu ili malo manje od nje"},{"number":4,"text":"ili malo više od nje, i izgovaraj Kur'an pažljivo"},{"number":5,"text":"Mi ćemo ti, doista, teške riječi slati –"},{"number":6,"text":"ta ustajanje noću, zaista, jače djeluje i izgovara se jasnije"},{"number":7,"text":"a ti danju, doista, imaš mnogo posla"},{"number":8,"text":"I spominji ime Gospodara svoga i Njemu se potpuno posveti –"},{"number":9,"text":"On je Gospodar istoka i zapada, nema boga osim Njega, i Njega uzmi za zaštitnika"},{"number":10,"text":"I otrpi ono što oni govore i izbjegavaj ih na prikladan način"},{"number":11,"text":"a Mene ostavi onima koji te u laž ugone, koji raskošno žive i daj im malo vremena"},{"number":12,"text":"biće u Nas, doista, okova i ognja"},{"number":13,"text":"i jela koje u grlu zastaje, i patnje nesnosne"},{"number":14,"text":"na Dan kada se Zemlja i planine zatresu, i planine – pješčani humci razbacani postanu"},{"number":15,"text":"Mi smo vam, zaista, poslali Poslanika da bi svjedočio protiv vas isto onako kao što smo i faraonu poslanika poslali"},{"number":16,"text":"ali faraon nije poslušao poslanika, pa smo ga teškom kaznom kaznili"},{"number":17,"text":"Kako ćete se, ako ostanete nevjernici, sačuvati Dana koji će djecu sijedom učiniti"},{"number":18,"text":"Nebo će se toga dana rascijepiti, prijetnja Njegova će se ispuniti"},{"number":19,"text":"To je, doista, pouka; i ko hoće, put ka Gospodaru svome će izabrati"},{"number":20,"text":"Gospodar tvoj, sigurno, zna da ti u molitvi provodiš manje od dvije trećine noći, polovinu njezinu ili trećinu njezinu, a i neki od onih koji su uz tebe. Allah određuje dužinu noći i dana, On zna da vi to ne umijete izračunati pa vam prašta, a vi iz Kur'ana učite ono što je lahko; On zna da će među vama biti bolesnih, i onih koji će po svijetu putovati i Allahove blagodati tražiti, i onih koji će se na Allahovu putu boriti – zato izgovarajte iz njega ono što vam je lahko, i molitvu obavljajte, i milostinju udjeljujte, i draga srca Allahu zajam dajte! A dobro koje za sebe unaprijed osigurate naći ćete kod Allaha još većim i dobićete još veću nagradu. I molite Allaha da vam oprosti, jer Allah prašta i milostiv je"}]}