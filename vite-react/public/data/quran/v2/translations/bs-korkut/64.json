{"number":64,"edition":"bs.korkut","ayahs":[{"number":1,"text":"Ono što je na nebesima i ono što je na Zemlji hvali Allaha, Njemu – vlast i Njemu – pohvala; On sve može"},{"number":2,"text":"On vas stvara, pa ste ili nevjernici ili vjernici. Sve što vi radite Allah dobro vidi"},{"number":3,"text":"On je nebesa i Zemlju mudro stvorio, i On vam obličje daje, i likove vaše čini lijepim, i Njemu će se sve vratiti"},{"number":4,"text":"On zna šta na nebesima i na Zemlji postoji i zna šta krijete i šta pokazujete; Allah zna svačije misli"},{"number":5,"text":"Zar do vas nije doprla vijest o onima koji još davno nisu vjerovali, pa su kobnost postupka svoga iskusili – a još ih i patnja nesnosna čeka –"},{"number":6,"text":"zato što su govorili kada su im poslanici njihovi jasne dokaze donosili: \"Zar da nas ljudi upućuju?\" I nisu vjerovali i glave su okretali; a Allahu niko nije potreban, Allah nije ni o kome ovisan, On je jedini hvale dostojan"},{"number":7,"text":"Nevjernici tvrde da neće biti oživljeni. Reci: \"Hoćete, Gospodara mi moga, sigurno ćete biti oživljeni, pa o onome što ste radili, doista, biti obaviješteni!\" – a to je Allahu lahko –"},{"number":8,"text":"zato vjerujte u Allaha i Poslanika Njegova i u svjetlo koje objavljujemo, Allah dobro zna ono što vi radite"},{"number":9,"text":"A onoga dana kada vas On na onome svijetu sakupi, to će biti dan kada će vam biti jasno da ste sami sebe obmanuli. I On će preći preko hrđavih postupaka onoga ko je u Allaha vjerovao i dobra djela činio, i uvešće ga u džennetske bašče kroz koje će rijeke teći; u njima će vječno i zauvijek boraviti. To će uspjeh veliki biti"},{"number":10,"text":"A oni koji nisu vjerovali i koji su ajete Naše poricali – biće stanovnici u vatri; u njoj će vječno ostati, a to će užasna sudbina biti"},{"number":11,"text":"Nikakva nevolja se bez Allahove volje ne dogodi, a On će srce onoga koji u Allaha vjeruje uputiti – Allah sve dobro zna"},{"number":12,"text":"I pokoravajte se Allahu i Poslaniku Njegovu; a ako leđa okrenete, pa – Poslanik Naš je jedino dužan da jasno objavljuje"},{"number":13,"text":"Samo je Allah Bog! I neka se vjernici samo u Allaha pouzdaju"},{"number":14,"text":"O vjernici, i među ženama vašim i djecom vašom, doista, imate neprijatelja, pa ih se pričuvajte! A ako preko toga pređete i opravdanje prihvatite i oprostite, pa – i Allah prašta i samilostan je"},{"number":15,"text":"Imanja vaša i djeca vaša su samo iskušenje, a u Allaha je nagrada velika"},{"number":16,"text":"zato se Allaha bojte koliko god možete, i slušajte i pokoravajte se i milostinju udjeljujte – za svoje dobro. A oni koji budu sačuvani gramzljivosti, biće tî koji će uspjeti"},{"number":17,"text":"Ako Allahu drage volje zajam date, On će vam ga mnogostruko vratiti i oprostiće vam, jer Allah je blagodaran i blag"},{"number":18,"text":"Poznavalac je nevidljivog i vidljivog svijeta, Silni i Mudri"}]}