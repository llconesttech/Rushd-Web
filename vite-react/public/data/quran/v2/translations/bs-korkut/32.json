{"number":32,"edition":"bs.korkut","ayahs":[{"number":1,"text":"Elif Lām Mīm"},{"number":2,"text":"Knjigu objavljuje, u to nema sumnje, Gospodar svjetova"},{"number":3,"text":"a oni govore: \"On je izmišlja!\" Ne, ona je istina od Gospodara tvoga da opominješ narod kojemu prije tebe nije došao niko da ga opominje, da bi išao Pravim putem"},{"number":4,"text":"Allah je nebesa i Zemlju i ono što je između njih u šest vremenskih razdoblja stvorio, a onda svemirom zagospodario; vi, osim Njega, ni zaštitnika ni posrednika nemate, pa zašto se ne urazumite"},{"number":5,"text":"On upravlja svima, od neba do Zemlje, a onda se sve to Njemu vraća u danu koji, prema vašem računanju vremena, hiljadu godina traje"},{"number":6,"text":"To je Onaj koji zna i nevidljivi i vidljivi svijet, Silni i Milostivi"},{"number":7,"text":"koji sve savršeno stvara, koji je prvog čovjeka stvorio od ilovače –"},{"number":8,"text":"a potomstvo njegovo stvara od kapi hude tekućine"},{"number":9,"text":"zatim mu savršeno udove uobliči i život mu udahne – i On vam i sluh i vid i pameti daje – a kako vi malo zahvaljujete"},{"number":10,"text":"Oni govore: \"Zar ćemo, kad nestanemo pod zemljom, ponovo stvoreni biti?\" Oni ne vjeruju da će pred Gospodara svoga izići"},{"number":11,"text":"Reci: \"Melek smrti, koji vam je za to određen, duše će vam uzeti, a poslije ćete se Gospodaru svome vratiti"},{"number":12,"text":"A da ti je vidjeti grješnike kako će, oborenih glava pred Gospodarom svojim, reći: \"Gospodaru naš, vidjeli smo i čuli smo, pa nas povrati da dobra djela činimo, mi, doista, čvrsto vjerujemo"},{"number":13,"text":"A kad bismo htjeli, svakog čovjeka bismo na Pravi put uputili, ali Ja sam već istinu rekao: \"Napuniću, zaista, Džehennem džinima i ljudima zajedno"},{"number":14,"text":"Pa trpite zato što ste zaboravljali da ćete ovaj dan doživjeti – i Mi ćemo vas zaboraviti – i vječnu patnju trpite zbog onoga što ste radili"},{"number":15,"text":"U Naše riječi vjeruju samo oni koji, kad se njima opomenu, licem na tle padaju, i koji Gospodara svoga veličaju i hvale i koji se ne ohole"},{"number":16,"text":"Bokovi njihovi se postelja lišavaju i oni se Gospodaru svome iz straha i želje klanjaju, a dio onog što im Mi dajemo udjeljuju"},{"number":17,"text":"I niko ne zna kakve ih, kao nagrada za ono što su činili, skrivene radosti čekaju"},{"number":18,"text":"Zar da vjerniku bude isto kao grješniku? Ne, njima neće biti isto"},{"number":19,"text":"one koji su vjerovali i dobra djela činili čekaju džennetske bašče u kojima će boraviti, kao nagrada za ono što su radili"},{"number":20,"text":"a one koji nisu vjerovali čeka vatra u kojoj će prebivati; kad god pokušaju iz nje izići, biće u nju vraćeni i biće im rečeno: \"Trpite kaznu u vatri koju ste poricali"},{"number":21,"text":"I Mi ćemo učiniti da blažu kaznu iskuse, prije one najveće, ne bi li se pokajali"},{"number":22,"text":"A ima li nepravednijeg od onoga koji, opomenut riječima Gospodara svoga, njima leđa okrene? Mi ćemo, zaista, kazniti zlikovce"},{"number":23,"text":"Musau smo Mi Knjigu dali – ne sumnjaj nimalo u to da je on nije primio – i putokazom je sinovima Israilovim učinili"},{"number":24,"text":"Između njih smo Mi vođe određivali i oni su, odazivajući se zapovijedi Našoj, na Pravi put upućivali, jer su strpljivi bili i u dokaze Naše čvrsto vjerovali"},{"number":25,"text":"Gospodar tvoj će među njima na Sudnjem danu presuditi u onome oko čega su se razilazili"},{"number":26,"text":"Zar ovima nije jasno koliko smo Mi prije njih naroda uništili, po čijim oni nastambama hodaju? To su, zaista, dokazi, pa zašto neće da čuju"},{"number":27,"text":"Kako oni ne vide da Mi gonimo kišu u ogoljelu zemlju, i činimo da, uz pomoć njenu, niče rastinje kojim se hrani stoka njihova, a i oni sami – pa zašto neće da vide"},{"number":28,"text":"I oni govore: \"Kad će već jednom ta pobjeda, ako istinu govorite"},{"number":29,"text":"Reci: \"Na Sudnjem danu, kada nevjernicima neće nikako koristiti to što će tada vjerovati i kad im se nimalo vremena neće dati"},{"number":30,"text":"Zato se ti okreni od njih i čekaj, i oni doista čekaju"}]}