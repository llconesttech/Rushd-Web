{"number":51,"edition":"bs.korkut","ayahs":[{"number":1,"text":"Tako Mi onih koji pušu snažno"},{"number":2,"text":"i onih koji teret nose"},{"number":3,"text":"i onih koji plove lahko"},{"number":4,"text":"i onih koji naredbe sprovode –"},{"number":5,"text":"istina je, zaista, ono čime vam se prijeti"},{"number":6,"text":"nagrada i kazna sigurno će biti"},{"number":7,"text":"Tako Mi neba punog zvjezdanih puteva"},{"number":8,"text":"vi govorite nejednako"},{"number":9,"text":"od njega se odvraća onaj za kog se znalo da će se odvratiti"},{"number":10,"text":"Neka prokleti budu lažljivci"},{"number":11,"text":"koji su, utonuli u neznanje, ravnodušni"},{"number":12,"text":"Oni pitaju: \"Kada će Dan sudnji"},{"number":13,"text":"Onoga Dana kada se u vatri budu pržili"},{"number":14,"text":"Iskusite kaznu svoju – to je ono što ste požurivali"},{"number":15,"text":"Oni koji su se Allaha bojali – u džennetskim baščama će, među izvorima, boraviti"},{"number":16,"text":"primaće ono što im Gospodar njihov bude darovao, jer, oni su prije toga dobra djela činili"},{"number":17,"text":"noću su malo spavali"},{"number":18,"text":"i u praskozorje oprost od grijeha molili"},{"number":19,"text":"a u imecima njihovim bio je udio i za onoga koji prosi i za onoga koji ne prosi"},{"number":20,"text":"Na Zemlji su dokazi za one koji čvrsto vjeruju"},{"number":21,"text":"a i u vama samima – zar ne vidite? –"},{"number":22,"text":"a na nebu je opskrba vaša i ono što vam se obećava"},{"number":23,"text":"I, tako Mi Gospodara neba i Zemlje, to je istina, kao što je istina da govorite"},{"number":24,"text":"Da li je doprla do tebe vijest o uvaženih gostima Ibrahimovim"},{"number":25,"text":"kada mu oni uđoše i rekoše: \"Mir vama!\", i on reče: \"Mir vama, ljudi neznani"},{"number":26,"text":"I on neprimijetno ode ukućanima svojim i donese debelo tele"},{"number":27,"text":"i primače im ga: \"Zar nećete da jedete?\" – upita"},{"number":28,"text":"osjetivši od njih u duši zebnju. \"Ne boj se!\" – rekoše, i obradovaše ga dječakom koji će učen biti"},{"number":29,"text":"I pojavi se žena njegova uzvikujući i po licu se udarajući, i reče: \"Zar ja, stara, nerotkinja"},{"number":30,"text":"Tako je odredio Gospodar tvoj\" – rekoše oni – \"On je Mudri i Sveznajući"},{"number":31,"text":"A šta vi hoćete, o izaslanici?\" – upita Ibrahim"},{"number":32,"text":"Poslani smo narodu grješnom\" – rekoše –"},{"number":33,"text":"da sručimo na njih grumenje od ilovače"},{"number":34,"text":"svako obilježeno u Gospodara tvoga za one koji su u razvratu svaku mjeru prešli"},{"number":35,"text":"I Mi iz njega vjernike izvedosmo –"},{"number":36,"text":"a u njemu samo jednu kuću muslimansku nađosmo –"},{"number":37,"text":"i u njemu za sve one koji se boje patnje neizdržljive znak ostavismo"},{"number":38,"text":"I o Musau, kada ga s očiglednim dokazom faraonu poslasmo"},{"number":39,"text":"a on, uzdajući se u moć svoju, okrenu glavu i reče: \"Čarobnjak je ili lud"},{"number":40,"text":"I Mi i njega i vojske njegove dohvatismo, pa ih u more bacismo, jer je bio osudu zaslužio"},{"number":41,"text":"I o Adu, kada na njih vjetar poslasmo u kome nije bilo nikakva dobra –"},{"number":42,"text":"pored čega god je prošao, ništa nije poštedio, sve je u gnjilež pretvorio"},{"number":43,"text":"I o Semudu, kad mu bî rečeno: \"Uživajte još neko vrijeme"},{"number":44,"text":"I oni se oglušiše o naređenje Gospodara svoga, pa ih uništi strašan glas na oči njihove"},{"number":45,"text":"i ne mogaše se ni dići ni od kazne odbraniti"},{"number":46,"text":"I o Nuhovu narodu, davno prije; to, zaista, bijaše narod neposlušni"},{"number":47,"text":"Mi smo nebo moći Svojom sazdali, a Mi, uistinu, još neizmjerno mnogo možemo"},{"number":48,"text":"i Zemlju smo prostrli – tako je divan Onaj koji je prostro! –"},{"number":49,"text":"i od svega po par stvaramo da biste vi razmislili"},{"number":50,"text":"Zato požurite Allahu, ja sam vam od Njega da vas javno upozorim"},{"number":51,"text":"ne prihvaćajte drugog boga osim Allaha, ja sam vam od Njega da vas jasno opomenem"},{"number":52,"text":"I tako je bilo, ni onima prije ovih nije došao nijedan poslanik, a da nisu rekli: \"Čarobnjak je!\", ili: \"Lud je"},{"number":53,"text":"Zar su to jedni drugima u amanet ostavljali? Nisu, nego su oni ljudi koji su u zlu svaku mjeru bili prevršili"},{"number":54,"text":"zato ove ostavi, prijekor nećeš zaslužiti"},{"number":55,"text":"i nastavi savjetovati, savjet će vjernicima, doista, koristiti"},{"number":56,"text":"Džine i ljude sam stvorio samo zato da Mi se klanjaju"},{"number":57,"text":"Ja ne tražim od njih opskrbu niti želim da Me hrane"},{"number":58,"text":"opskrbu daje jedino Allah, Moćni i Jaki"},{"number":59,"text":"A nevjernike će stići kazna kao što je stigla i one koji su bili kao oni, i neka Me ne požuruju"},{"number":60,"text":"jer, teško nevjernicima na Dan kojim im se prijeti"}]}