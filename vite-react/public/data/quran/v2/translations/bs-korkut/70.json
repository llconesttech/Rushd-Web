{"number":70,"edition":"bs.korkut","ayahs":[{"number":1,"text":"Neko je zatražio da se kazna izvrši"},{"number":2,"text":"nad nevjernicima – niko ne može spriječiti"},{"number":3,"text":"da to Allah, Gospodar nebesa, ne učini"},{"number":4,"text":"k Njemu se penju meleki i Džibril u danu koji pedeset hiljada godina traje"},{"number":5,"text":"zato ti budi strpljiv ne jadikujući"},{"number":6,"text":"Oni misle da se dogoditi neće"},{"number":7,"text":"a Mi znamo da sigurno hoće"},{"number":8,"text":"onoga Dana kada nebo bude kao talog od zejtina"},{"number":9,"text":"a brda kao vuna šarena"},{"number":10,"text":"kada bližnji neće bližnjega ništa pitati"},{"number":11,"text":"iako će jedni druge vidjeti. Nevjernik bi jedva dočekao da se od patnje toga Dana iskupi sinovima svojim"},{"number":12,"text":"i ženom svojom, i bratom svojim"},{"number":13,"text":"i porodicom svojom koja ga štiti"},{"number":14,"text":"i svima ostalima na Zemlji – samo da se izbavi"},{"number":15,"text":"Nikada! Ona će buktinja sāmā biti"},{"number":16,"text":"koja će udove čupati"},{"number":17,"text":"zvaće onoga ko je glavu okretao i izbjegavao"},{"number":18,"text":"i zgrtao i skrivao"},{"number":19,"text":"Čovjek je, uistinu, stvoren malodušan"},{"number":20,"text":"kada ga nevolja snađe – brižan je"},{"number":21,"text":"a kada mu je dobro – nepristupačan je"},{"number":22,"text":"osim vjernika"},{"number":23,"text":"koji molitve svoje budu na vrijeme obavljali"},{"number":24,"text":"i oni u čijim imecima bude određen dio"},{"number":25,"text":"za onoga koji prosi i za onoga koji ne prosi"},{"number":26,"text":"i oni koji u onaj svijet budu vjerovali"},{"number":27,"text":"i oni koji od kazne Gospodara svoga budu strahovali –"},{"number":28,"text":"a od kazne Gospodara svoga niko nije siguran –"},{"number":29,"text":"i oni koji stidna mjesta svoja budu čuvali"},{"number":30,"text":"i živjeli jedino sa ženama svojim ili sa onima koje su u vlasništvu njihovu – oni, doista, prijekor ne zaslužuju –"},{"number":31,"text":"a oni koji traže izvan toga, oni u grijeh upadaju"},{"number":32,"text":"i oni koji povjerene im amanete budu čuvali i obaveze svoje ispunjavali"},{"number":33,"text":"i oni koji dug svjedočenja svoga budu izvršavali"},{"number":34,"text":"i oni koji molitve svoje budu revnosno obavljali –"},{"number":35,"text":"oni će u džennetskim baščama biti počašćeni"},{"number":36,"text":"Zašto se nevjernici prema tebi žure"},{"number":37,"text":"zdesna i slijeva, u gomilama"},{"number":38,"text":"Kako svaki od njih žudi da u Džennet uživanja uđe"},{"number":39,"text":"Nikada! Mi ih stvaramo, od čega – oni znaju"},{"number":40,"text":"I Ja se kunem Gospodarom istōkā i zāpadā da ih možemo"},{"number":41,"text":"boljim od njih zamijeniti i niko Nas u tome ne može spriječiti"},{"number":42,"text":"Zato ih ostavi neka se napričaju i nazabavljaju dok Dan kojim im se prijeti ne dočekaju"},{"number":43,"text":"Dan u kome će žurno kao da kumirima hrle iz grobova izići"},{"number":44,"text":"oborenih pogleda i poniženjem ophrvani. To će biti onaj Dan kojim im se stalno prijeti"}]}