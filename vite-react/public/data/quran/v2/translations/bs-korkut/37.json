{"number":37,"edition":"bs.korkut","ayahs":[{"number":1,"text":"Tako Mi onih u redove poredanih"},{"number":2,"text":"i onih koji odvraćaju"},{"number":3,"text":"i onih koji Opomenu čitaju –"},{"number":4,"text":"vaš Bog je, uistinu, Jedan"},{"number":5,"text":"Gospodar nebesa i Zemlje i onoga što je između njih i Gospodar istōkā"},{"number":6,"text":"Mi smo nebo najbliže vama sjajnim zvijezdama okitili"},{"number":7,"text":"i čuvamo ga od svakog šejtana prkosnoga"},{"number":8,"text":"da ne prisluškuje meleke uzvišene; njih sa svih strana gađaju"},{"number":9,"text":"da ih otjeraju: njih čeka patnja neprekidna"},{"number":10,"text":"a onoga koji što ugrabi – stigne svjetlica blistava"},{"number":11,"text":"Upitaj ih da li je teže njih stvoriti ili sve ostalo što smo stvorili? – Njih stvaramo od ljepljive ilovače"},{"number":12,"text":"Ti se diviš a oni se rugaju"},{"number":13,"text":"a kada im se savjeti upućuju oni ih ne prihvaćaju"},{"number":14,"text":"i kad dokaz vide, oni jedni druge na ismijavanje podstiču"},{"number":15,"text":"i govore: \"Ovo nije ništa drugo do prava čarolija"},{"number":16,"text":"Zar kada poumiremo i kada kosti i zemlja postanemo, zar ćemo mi, zaista, biti oživljeni"},{"number":17,"text":"i naši preci davni"},{"number":18,"text":"Reci: \"Da, a bićete i poniženi"},{"number":19,"text":"To će biti samo glas jedan, i svi će odjednom progledati"},{"number":20,"text":"i reći: \"Teško nama, ovo je – Sudnji dan"},{"number":21,"text":"Da, ovo je Dan strašnoga suda u koji vi niste vjerovali"},{"number":22,"text":"Sakupite nevjernike i one koji su se s njima družili i one kojima su se klanjali"},{"number":23,"text":"mimo Allaha, i pokažite im put koji u Džehennem vodi"},{"number":24,"text":"i zaustavite ih, oni će biti pitani"},{"number":25,"text":"Šta vam je, zašto jedni drugima ne pomognete"},{"number":26,"text":"Ali, toga Dana oni će se sasvim prepustiti"},{"number":27,"text":"i jedni drugima prebacivati"},{"number":28,"text":"Vi ste nas varali"},{"number":29,"text":"Nismo\" – odgovoriće – \"nego vi niste htjeli vjerovati"},{"number":30,"text":"a nikakve vlasti nad vama nismo imali, obijestan narod ste bili"},{"number":31,"text":"i riječ Gospodara našeg da ćemo, doista, kaznu iskusiti na nama se ispunila"},{"number":32,"text":"a u zabludu smo vas pozivali jer smo i sami u zabludi bili"},{"number":33,"text":"I oni će toga dana zajedno na muci biti"},{"number":34,"text":"jer Mi ćemo tako sa mnogobošcima postupiti"},{"number":35,"text":"Kad im se govorilo: \"Samo je Allah Bog!\" – oni su se oholili"},{"number":36,"text":"i govorili: \"Zar da napustimo božanstva naša zbog jednog ludog pjesnika"},{"number":37,"text":"A nije tako, on Istinu donosi i tvrdi da su svi poslanici istinu donosili"},{"number":38,"text":"a vi ćete sigurno bolnu patnju iskusiti –"},{"number":39,"text":"kako ste radili, onako ćete kažnjeni biti"},{"number":40,"text":"A Allahovi iskreni robovi"},{"number":41,"text":"posebnu će opskrbu imati"},{"number":42,"text":"razno voće, i biće poštovani"},{"number":43,"text":"u džennetskim baščama nâslādā"},{"number":44,"text":"na divanima, jedni prema drugima"},{"number":45,"text":"biće posluženi pićem – iz izvora koji će stalno teći –"},{"number":46,"text":"bistrim i prijatnim onima koji budu pili"},{"number":47,"text":"od njega neće glava boljeti i od njega se neće pamet gubiti"},{"number":48,"text":"Pored njih će biti one koje će preda se gledati, očiju prekrasnih"},{"number":49,"text":"kao da su one jaja pokrivena"},{"number":50,"text":"I oni će jedan s drugim razgovarati"},{"number":51,"text":"i jedan od njih će reći: \"Imao sam druga jednoga"},{"number":52,"text":"koji je govorio: 'Zar i ti vjeruješ"},{"number":53,"text":"da ćemo, kada poumiremo i zemlja i kosti postanemo, doista, račun polagati"},{"number":54,"text":"Hoćete li pogledati"},{"number":55,"text":"I on će pogledati, i toga usred Džehennema ugledati"},{"number":56,"text":"Allaha mi\" – reći će – \"zamalo me nisi upropastio"},{"number":57,"text":"da nije bilo milosti Gospodara moga, i ja bih se sada mučio"},{"number":58,"text":"A mi, je l' de, više nećemo umirati? –"},{"number":59,"text":"jednom smo umrli – više nećemo biti mučeni"},{"number":60,"text":"to će, zaista, uspjeh veliki biti"},{"number":61,"text":"Za ovako nešto neka se trude trudbenici"},{"number":62,"text":"A da li je bolja ta gozba ili drvo Zekkum"},{"number":63,"text":"koje smo nevjernicima kao kaznu odredili"},{"number":64,"text":"To je drvo koje će usred Džehennema rasti"},{"number":65,"text":"plod će mu poput glava šejtanskih biti"},{"number":66,"text":"Oni će se njime hraniti i trbuhe svoje njime puniti"},{"number":67,"text":"zatim će to s ključalom vodom izmiješati"},{"number":68,"text":"a potom će se, sigurno, opet u Džehennem vratiti"},{"number":69,"text":"Oni su očeve svoje u zabludi zatekli"},{"number":70,"text":"pa i oni stopama njihovim nastavili"},{"number":71,"text":"a i prije njih su većinom drevni narodi u zabludi bili"},{"number":72,"text":"iako smo im Mi slali one koji su ih opominjali"},{"number":73,"text":"zato pogledaj kakav je bio kraj onih koji su bili opomenuti"},{"number":74,"text":"samo nije bilo tako s Allahovim robovima iskrenim"},{"number":75,"text":"A kada Nas je Nuh zovnuo, Mi smo se lijepo odazvali"},{"number":76,"text":"njega i porodicu njegovu nevolje teške smo spasili"},{"number":77,"text":"i samo potomke njegove u životu ostavili"},{"number":78,"text":"i u naraštajima kasnijim mu spomen sačuvali"},{"number":79,"text":"Mir Nuhu od svjetova svih"},{"number":80,"text":"Eto tako Mi nagrađujemo one koji dobra djela čine"},{"number":81,"text":"on je bio rob Naš, vjernik"},{"number":82,"text":"a ostale smo poslije potopili"},{"number":83,"text":"Iste vjere kao i on bio je i Ibrahim"},{"number":84,"text":"kad je Gospodaru svome iskrena srca došao"},{"number":85,"text":"kad je ocu svome i narodu svome rekao: \"Čemu se to vi klanjate"},{"number":86,"text":"Zar lažna božanstva umjesto Allaha hoćete"},{"number":87,"text":"I šta o Gospodaru svjetova mislite"},{"number":88,"text":"I on baci pogled na zvijezde"},{"number":89,"text":"pa reče: \"Ja ću se, evo, razboljeti!\" –"},{"number":90,"text":"i oni ga napustiše, uzmaknuvši"},{"number":91,"text":"a on se kumirima njihovim prikrade, pa reče: \"Zašto ne jedete"},{"number":92,"text":"Šta vam je, što ne govorite?\" –"},{"number":93,"text":"i krišom im priđe desnom rukom ih udarajući"},{"number":94,"text":"pa mu narod trkom dođe"},{"number":95,"text":"Kako se možete klanjati onima koje sami klešete?\" – upita –"},{"number":96,"text":"kad Allah stvara i vas i ono što napravite"},{"number":97,"text":"Pripremite za njega lomaču\" – povikaše – \"pa ga u vatru bacite"},{"number":98,"text":"I htjedoše ga na muke staviti, ali Mi njih učinismo poniženim"},{"number":99,"text":"Idem onamo gdje mi je Gospodar moj naredio\" – reče – \"On će me kuda treba uputiti"},{"number":100,"text":"Gospodaru moj, daruj mi porod čestit!\" –"},{"number":101,"text":"i Mi smo ga obradovali dječakom blage naravi"},{"number":102,"text":"I kad on odraste toliko da mu poče u poslu pomagati, Ibrahim reče: \"O sinko moj, u snu sam vidio da te trebam zaklati, pa šta ti misliš?\" – \"O oče moj\" – reče – \"onako kako ti se naređuje, postupi; vidjećeš, ako Bog da, da ću sve izdržati"},{"number":103,"text":"I njih dvojica poslušaše, i kad ga on čelom prema zemlji položi"},{"number":104,"text":"Mi ga zovnusmo: \"O Ibrahime"},{"number":105,"text":"ti si se Objavi u snu odazvao; – a Mi ovako nagrađujemo one koji dobra djela čine –"},{"number":106,"text":"to je, zaista, bilo pravo iskušenje!\" –"},{"number":107,"text":"i kurbanom velikim ga iskupismo"},{"number":108,"text":"i u naraštajima kasnijim mu spomen sačuvasmo"},{"number":109,"text":"Nek je u miru Ibrahim"},{"number":110,"text":"Eto tako Mi nagrađujemo one koji dobra djela čine"},{"number":111,"text":"a on je, doista, bio rob Naš, vjernik"},{"number":112,"text":"i obradovali smo ga Ishakom, vjerovjesnikom i čovjekom dobrim"},{"number":113,"text":"i blagoslovili smo i njega i Ishaka; a među potomcima njihovim ima vjernika i nevjernika očitih"},{"number":114,"text":"I Musau i Harunu smo milost ukazali"},{"number":115,"text":"pa i njih i narod njihov nevolje velike spasili"},{"number":116,"text":"i pomogli im da pobijede"},{"number":117,"text":"i Knjigu im jasnu dali"},{"number":118,"text":"i obojicu na Pravi put uputili"},{"number":119,"text":"i u naraštajima kasnijim im spomen sačuvali"},{"number":120,"text":"Nek su u miru Musa i Harun"},{"number":121,"text":"Eto tako Mi nagrađujemo one koji dobra djela čine"},{"number":122,"text":"a njih dvojica su, uistinu, bili robovi Naši, vjernici"},{"number":123,"text":"I Iljas je bio poslanik"},{"number":124,"text":"Kad on reče narodu svome: \"Zar se ne bojite"},{"number":125,"text":"Što se Balu klanjate, a najljepšeg Stvoritelja ostavljate"},{"number":126,"text":"Allaha, Gospodara svoga i Gospodara vaših predaka drevnih?\" –"},{"number":127,"text":"oni ga lašcem nazvaše i zato će, sigurno, u vatru svi oni biti bačeni"},{"number":128,"text":"samo neće oni Allahovi robovi koji su Mu bili odani"},{"number":129,"text":"I sačuvasmo mu spomen u naraštajima kasnijim"},{"number":130,"text":"Nek je u miru Iljas"},{"number":131,"text":"Eto tako Mi nagrađujemo one koji dobra djela čine"},{"number":132,"text":"a on je bio rob Naš, vjernik"},{"number":133,"text":"I Lut je bio poslanik"},{"number":134,"text":"Mi smo njega i čitavu njegovu porodicu spasili –"},{"number":135,"text":"osim starice, ona je nastradala s onima koji su nastradali –"},{"number":136,"text":"a ostale smo uništili"},{"number":137,"text":"i vi pored nastambi njihovih prolazite i danju"},{"number":138,"text":"i noću, pa zašto se ne urazumite"},{"number":139,"text":"I Junus je bio poslanik"},{"number":140,"text":"I on pobježe na jednu lađu prepunu"},{"number":141,"text":"i baci kocku i kocka na njega pade"},{"number":142,"text":"i riba ga proguta, a bio je zaslužio prijekor"},{"number":143,"text":"i da nije bio jedan od onih koji Allaha hvale"},{"number":144,"text":"sigurno bi ostao u utrobi njenoj do Dana kad će svi biti oživljeni"},{"number":145,"text":"i Mi ga izbacismo na jedno pusto mjesto, a on je bio bolan"},{"number":146,"text":"i učinismo da iznad njega izraste vriježa jedne tikve"},{"number":147,"text":"i poslasmo ga stotini hiljada ljudi, i više"},{"number":148,"text":"i oni povjerovaše, i njima dadosmo da do roka određenog požive"},{"number":149,"text":"A upitaj ih: \"Zar su za Gospodara tvoga – kćeri, a za njih – sinovi"},{"number":150,"text":"zar smo u njihovu prisustvu meleke kao žene stvorili"},{"number":151,"text":"Eto, oni, zbog toga što lažu, doista govore"},{"number":152,"text":"Allah je rodio\" – oni su, zaista, lažljivci"},{"number":153,"text":"Zar je On kćeri sinovima pretpostavio"},{"number":154,"text":"Šta vam je, kako rasuđujete"},{"number":155,"text":"Zašto ne razmislite"},{"number":156,"text":"Ili, gdje vam je dokaz očiti"},{"number":157,"text":"Donesite Knjigu svoju, ako istinu govorite"},{"number":158,"text":"Mnogobošci između Njega i džina srodstvo uspostavljaju, a džini odavno znaju da će oni koji tako govore u vatru biti bačeni –"},{"number":159,"text":"hvaljen neka je Allah i daleko od onoga kako Ga oni predstavljaju"},{"number":160,"text":"Allahovi iskreni robovi nisu za to krivi"},{"number":161,"text":"Ali, ni vi, sa onima kojima se klanjate"},{"number":162,"text":"ne možete o njima nikoga u zabludu zavesti"},{"number":163,"text":"možete samo onoga koji će ionako u vatri gorjeti"},{"number":164,"text":"Svakome od nas mjesto je određeno"},{"number":165,"text":"mi smo u redove poredani"},{"number":166,"text":"i samo Njega hvalimo"},{"number":167,"text":"A oni su, sigurno, govorili"},{"number":168,"text":"Da smo mi Knjigu imali kao što su je imali narodi prijašnji"},{"number":169,"text":"sigurno bismo bili Allahovi robovi iskreni"},{"number":170,"text":"Ali u Kur'an ne htjedoše povjerovati, i znaće oni"},{"number":171,"text":"A riječ Naša je davno rečena o robovima Našim, o poslanicima"},{"number":172,"text":"Oni će biti, doista, potpomognuti"},{"number":173,"text":"i vojska Naša će zacijelo pobijediti"},{"number":174,"text":"Zato se okreni od njih za neko vrijeme"},{"number":175,"text":"i posmatraj ih, i oni će posmatrati"},{"number":176,"text":"Zar oni kaznu Našu da požuruju"},{"number":177,"text":"Kad ih ona stigne, zlo će jutro osvanuti onima koji su bili opomenuti"},{"number":178,"text":"Zato se okreni od njih za neko vrijeme"},{"number":179,"text":"i posmatraj, i oni će posmatrati"},{"number":180,"text":"Veličanstven je Gospodar tvoj, Dostojanstveni, i daleko od onoga kako Ga predstavljaju oni! –"},{"number":181,"text":"i mir poslanicima"},{"number":182,"text":"i hvaljen neka je Allah, Gospodar svjetova"}]}