{"number":72,"edition":"bs.korkut","ayahs":[{"number":1,"text":"Reci: \"Meni je objavljeno da je nekoliko džina prisluškivalo i reklo: 'Mi smo, doista, Kur'an, koji izaziva divljenje, slušali"},{"number":2,"text":"koji na Pravi put upućuje – i mi smo u nj povjerovali i više nikoga nećemo Gospodaru našem ravnim smatrati"},{"number":3,"text":"a On nije – neka uzvišeno bude dostojanstvo Gospodara našeg! – uzeo Sebi ni drúge ni djeteta"},{"number":4,"text":"jedan naš bezumnik je o Allahu laži govorio"},{"number":5,"text":"a mi smo mislili da ni ljudi ni džini o Allahu laži ne govore"},{"number":6,"text":"i bilo je ljudi koji su pomoć od džina tražili, pa su im tako obijest povećali"},{"number":7,"text":"i oni misle, kao što i vi mislite, da Allah nikoga neće oživiti"},{"number":8,"text":"i mi smo nastojali da nebo dotaknemo i utvrdili smo da je moćnih čuvara i zvijezda padalica puno"},{"number":9,"text":"i sjedili smo okolo njega po busijama da bismo što čuli, ali će onaj, ko sada prisluškuje, na zvijezdu padalicu koja vreba naići"},{"number":10,"text":"i mi ne znamo da li se onima na Zemlji želi zlo ili im Gospodar njihov želi dobro"},{"number":11,"text":"a među nama ima i dobrih i onih koji to nisu, ima nas vrsta različitih"},{"number":12,"text":"i mi znamo da ne možemo Allahu na Zemlji umaći i da od Njega ne možemo pobjeći"},{"number":13,"text":"i mi smo, čim smo Kur'an čuli, u nj povjerovali; a ko u Gospodara svoga vjeruje, ni štete ni nepravde ne treba se bojati"},{"number":14,"text":"i ima nas muslimana, a ima nas zalutalih; oni koji islam prihvate Pravi put su izabrali"},{"number":15,"text":"a nevjernici će u Džehennemu gorivo biti"},{"number":16,"text":"A da se Pravog puta drže, Mi bismo ih vodom obilnom pojili"},{"number":17,"text":"da bismo ih time na kušnju stavili; a onoga ko neće da se Gospodaru svome klanja On će patnju tešku uvesti"},{"number":18,"text":"Džamije su Allaha radi, i ne molite se, pored Allaha, nikome"},{"number":19,"text":"A kad je Allahov rob ustao da Mu se pomoli, oni su se u gomilama oko njega tiskati stali"},{"number":20,"text":"Reci: \"Ja se samo Gospodaru svome klanjam, i nikoga Njemu ravnim ne smatram"},{"number":21,"text":"Reci: \"Ja nisam u stanju da od vas kakvu štetu otklonim niti da nekom od vas kakvu korist pribavim"},{"number":22,"text":"Reci: \"Mene niko od Allahove kazne ne može u zaštitu uzeti; samo u Njega ja mogu utočište naći –"},{"number":23,"text":"samo mogu oglasiti ono što je od Allaha i poslanice Njegove.\" A onoga koji Allahu i Poslaniku Njegovu ne bude poslušan sigurno čeka vatra džehennemska; u njoj će vječno i zauvijek ostati"},{"number":24,"text":"I kada oni dožive ono čime im se prijeti, saznaće ko je slabiji i brojem manji"},{"number":25,"text":"Reci: \"Ja ne znam da li će uskoro biti ono čime vam se prijeti ili je Gospodar moj odredio da će to poslije dugo vremena biti"},{"number":26,"text":"On tajne zna i On tajne Svoje ne otkriva nikome"},{"number":27,"text":"osim onome koga On za poslanika odabere; zato On i ispred njega i iza njega postavlja one koji će ga čuvati"},{"number":28,"text":"da bi pokazao da su poslanice Gospodara svoga dostavili, On u tančine zna ono što je u njih, On zna broj svega što postoji"}]}