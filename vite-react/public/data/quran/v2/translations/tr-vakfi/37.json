{"number":37,"edition":"tr.vakfi","ayahs":[{"number":1,"text":"Saf saf dizilenlere"},{"number":2,"text":"O haykırıp sürenlere"},{"number":3,"text":"Ve o zikir okuyanlara"},{"number":4,"text":"Yemin ederim ki, ilahınız birdir"},{"number":5,"text":"O, hem göklerin, yerin ve ikisi arasındakilerin Rabbi, hem de doğuların Rabbidir"},{"number":6,"text":"Biz yakın göğü, bir süsle, yıldızlarla süsledik"},{"number":7,"text":"Ve (gökyüzünü) itaat dışına çıkan her şeytandan koruduk"},{"number":8,"text":"Onlar, artık mele-i a'la'ya (yüce topluluğa) kulak veremezler. Her taraftan taşlanırlar"},{"number":9,"text":"Kovulup atılırlar. Ve onlar için sürekli bir azap vardır"},{"number":10,"text":"Ancak (meleklerin konuşmalarından) bir söz kapan olursa, onu da delip geçen bir parlak ışık takip eder"},{"number":11,"text":"Şimdi sor onlara! Yaratma bakımından onlar mı daha zor, yoksa bizim yarattığımız (insanlar) mı? Şüphesiz biz kendilerini yapışkan bir çamurdan yarattık"},{"number":12,"text":"Hayır, sen şaşıyorsun. Halbuki onlar alay ediyorlar"},{"number":13,"text":"Kendilerine öğüt verildiği vakit öğüt almazlar"},{"number":14,"text":"Bir mucize görseler alay ederler"},{"number":15,"text":"Bu ancak açık bir büyüdür, derler"},{"number":16,"text":"Gerçekten biz öldüğümüz, toprak ve kemik olduğumuz zaman mı, diriltileceğiz"},{"number":17,"text":"İlk atalarımızda mı (diriltilecek)"},{"number":18,"text":"De ki: Evet, hem de hor ve hakir olarak (diriltileceksiniz)"},{"number":19,"text":"O (diriltme) korkunç. bir sesten ibaret olacak, o anda hemen onların gözleri açılıp etrafa bakacaklar"},{"number":20,"text":"(Durumu gören kafirler:) Eyvah bize! Bu ceza günüdür, derler"},{"number":21,"text":"İşte bu; yalanlamış olduğunuz hüküm günüdür"},{"number":22,"text":"(Allah, meleklerine emreder:) \"Zalimleri, onların aynı yoldaki arkadaşlarını ve tapmış olduklarını toplayın"},{"number":23,"text":"Allah'tan başka. Onlara cehennemin yolunu gösterin"},{"number":24,"text":"Onları tutuklayın, çünkü onlar sorguya çekilecekler"},{"number":25,"text":"Size ne oldu ki birbirinize yardım etmiyorsunuz"},{"number":26,"text":"Evet, onlar o gün zilletle boyun eğeceklerdir"},{"number":27,"text":"(İşte bu duruma düştükleri vakit) onlardan bir kısmı, diğerlerine yönelir, birbirlerini sorumlu tutmaya çalışırlar"},{"number":28,"text":"(Uyanlar, uydukları adamlara:) Siz bize sağdan gelirdiniz (sureti haktan görünürdünüz) derler"},{"number":29,"text":"(Ötekiler de:) \"Bilakis, derler, siz inanan kimseler değildiniz"},{"number":30,"text":"Bizim sizi zorlayacak bir gücümüz yoktu. Fakat siz kendiniz azgın bir toplum idiniz"},{"number":31,"text":"Onun için Rabbimizin hükmü bize hak oldu. Biz (hak ettiğimiz cezayı) mutlaka tadacağız"},{"number":32,"text":"Biz sizi azdırdık. Çünkü kendimiz de azmıştık"},{"number":33,"text":"Şüphesiz o gün onlar azapta ortaktırlar"},{"number":34,"text":"İşte biz, suçlulara böyle yaparız"},{"number":35,"text":"Çünkü onlara: Allah'tan başka tanrı yoktur, denildiği zaman kibirle direnirlerdi"},{"number":36,"text":"Mecnun bir şair için biz tanrılarımızı bırakacak mıyız?\" derlerdi"},{"number":37,"text":"Hayır! O, gerçeği getirdi ve peygamberleri de doğruladı"},{"number":38,"text":"Kuşkusuz siz acı azabı tadacaksınız"},{"number":39,"text":"Çekeceğiniz ceza yapmakta olduğunuzdan başka bir şeyin cezası değildir"},{"number":40,"text":"(Bu azaptan) Ancak Allah'ın halis kulları istisna edilecek"},{"number":41,"text":"Bunlar için bilinen bir rızık vardır"},{"number":42,"text":"(Türlü türlü) meyveler vardır. Ve onlar ağırlanırlar"},{"number":43,"text":"Naim cennetlerinde"},{"number":44,"text":"Tahtlar üzerinde karşılıklı otururlar"},{"number":45,"text":"Onlara pınardan (doldurulmuş) kadehler dolaştırılır"},{"number":46,"text":"Berraktır, içenlere lezzet verir"},{"number":47,"text":"O içkide ne sersemletme vardır ne de onunla sarhoş olurlar"},{"number":48,"text":"Yanlarında güzel bakışlarını yalnız onlara tahsis etmiş, iri gözlü eşler vardır"},{"number":49,"text":"Onlar, gün yüzü görmemiş yumurta gibi bembeyazdır"},{"number":50,"text":"İşte o zaman, birbirlerine dönerek (dünyadaki hallerini) soracaklar"},{"number":51,"text":"İçlerinden biri: \"Benim, bir arkadaşım vardı\" der"},{"number":52,"text":"Derdi ki: Sen de (dirilmeye) inananlardan mısın"},{"number":53,"text":"Biz ölüp kemik, sonra da toprak haline geldiğimiz zaman (diriltilip) cezalanacak mıyız"},{"number":54,"text":"(O zat, dünyada geçmiş olan hadiseyi bu şekilde anlattıktan sonra Allah Teala orada bulunanlara:) Siz işin gerçeğine vakıf mısınız? dedi"},{"number":55,"text":"İşte o zaman konuşan baktı, arkadaşını cehennemin ortasında gördü"},{"number":56,"text":"Yemin ederim ki, sen az daha beni de helak edecektin"},{"number":57,"text":"Rabbimin nimeti olmasaydı, şimdi ben de (cehenneme) getirilenlerden olurdum\" dedi"},{"number":58,"text":"Birinci ölümümüz hariç, bir daha biz ölmeyecek miyiz"},{"number":59,"text":"Yalnız ilk ölümümüz, başka ölüm yok ve biz azaba da uğratılmayacağız ha"},{"number":60,"text":"Şüphesiz bu, büyük kurtuluştur"},{"number":61,"text":"Çalışanlar, böylesi bir kurtuluş için çalışsınlar"},{"number":62,"text":"Şimdi ziyafet olarak, cennet ehli için anılan bu nimetler mi daha hayırlı, yoksa zakkum ağacı mı"},{"number":63,"text":"Biz onu (zakkumu) zalimler için bir fitne (imtihan) kıldık"},{"number":64,"text":"Zira o, cehennemin dibinde bitip yetişen bir ağaçtır"},{"number":65,"text":"Tomurcukları sanki şeytanların başları gibidir"},{"number":66,"text":"(Cehennemdekiler) ondan yerler ve karınlarını ondan doldururlar"},{"number":67,"text":"Sonra zakkum yemeğinin üzerine onlar için, kaynar su karıştırılmış bir içki vardır"},{"number":68,"text":"Sonra kesinlikle onların dönüşü, çılgın ateşe olacaktır"},{"number":69,"text":"Kuşkusuz onlar atalarını dalalette buldular"},{"number":70,"text":"Şimdi de kendileri onların peşlerinden koşturuyorlar"},{"number":71,"text":"Andolsun ki, onlardan önce eski milletlerin çoğu dalalete düştü"},{"number":72,"text":"Kuşkusuz, biz onlara uyarıcılar göndermiştik"},{"number":73,"text":"Uyarılanların akıbetinin ne olduğuna bir bak"},{"number":74,"text":"Allah'ın ihlaslı kulları müstesna"},{"number":75,"text":"Andolsun, Nuh bize yalvarıp yakardı. Biz de duayı ne güzel kabul ederiz"},{"number":76,"text":"Kendisini ve ailesini büyük felaketten kurtardık"},{"number":77,"text":"Biz yalnız Nuh'un soyunu kalıcı kıldık"},{"number":78,"text":"Sonradan gelenler içinde ona iyi bir nam bıraktık"},{"number":79,"text":"Bütün alemlerden Nuh'a selam olsun"},{"number":80,"text":"İşte biz iyileri böyle mükafatlandırırız"},{"number":81,"text":"Zira o, bizim inanmış kullarımızdan idi"},{"number":82,"text":"Nihayet ötekileri (inanmayanları) suda boğduk"},{"number":83,"text":"Şüphesiz İbrahim de onun (Nuh'un) milletinden idi"},{"number":84,"text":"Çünkü Rabbine kalb-i selim ile geldi"},{"number":85,"text":"Hani o, babasına ve kavmine: Siz kime kulluk ediyorsunuz? demişti"},{"number":86,"text":"Allah'tan başka bir takım uydurma ilahlar mı istiyorsunuz"},{"number":87,"text":"O halde alemlerin Rabbi hakkındaki görüşünüz nedir"},{"number":88,"text":"Bunun üzerine İbrahim yıldızlara şöyle bir baktı"},{"number":89,"text":"Ben hastayım, dedi"},{"number":90,"text":"Ona arkalarını dönüp gittiler"},{"number":91,"text":"Yavaşça putlarının yanına vardı. (Oraya konmuş yemekleri görünce:) Yemiyor musunuz"},{"number":92,"text":"Neden konuşmuyorsunuz? dedi"},{"number":93,"text":"Bunun üzerine, yanlarına gelip sağ eliyle vurdu (kırıp geçirdi)"},{"number":94,"text":"(Putperestler) koşarak İbrahim'e geldiler"},{"number":95,"text":"İbrahim: Yonttuğunuz şeylere mi ibadet edersiniz"},{"number":96,"text":"Oysa ki sizi ve yapmakta olduklarınızı Allah yarattı, dedi"},{"number":97,"text":"Onun için bir bina yapın ve derhal onu ateşe atın! dediler"},{"number":98,"text":"Böylece ona bir tuzak kurmayı istediler. Fakat biz onları alçaklardan kıldık"},{"number":99,"text":"(Oradan kurtulan İbrahim:) \"Ben Rabbime gidiyorum. O bana doğru yolu gösterecek"},{"number":100,"text":"O: \"Rabbim! Bana salihlerden olacak bir evlat ver\", dedi"},{"number":101,"text":"İşte o zaman biz onu uslu bir oğul ile müjdeledik"},{"number":102,"text":"Babasıyla beraber yürüyüp gezecek çağa erişince: Yavrucuğum! Rüyada seni boğazladığımı görüyorum; bir düşün, ne dersin? dedi. O da cevaben: Babacığım! Emrolunduğun şeyi yap. İnşallah beni sabredenlerden bulursun, dedi"},{"number":103,"text":"Her ikisi de teslim olup, onu alnı üzerine yatırınca"},{"number":104,"text":"Biz ona: \" Ey İbrahim!\" diye seslendik"},{"number":105,"text":"Rüyayı gerçekleştirdin. Biz iyileri böyle mükafatlandırırız"},{"number":106,"text":"Bu, gerçekten, çok açık bir imtihandır"},{"number":107,"text":"Biz, oğluna bedel ona büyük bir kurban verdik"},{"number":108,"text":"Geriden gelecekler arasında ona (iyi birnam) bıraktık"},{"number":109,"text":"İbrahim'e selam! dedik"},{"number":110,"text":"Biz iyileri böyle mükafatlandırırız"},{"number":111,"text":"Çünkü o, bizim mümin kullarımızdandır"},{"number":112,"text":"Salihlerden bir peygamber olarak O'na (İbrahim'e) İshak'ı müjdeledik"},{"number":113,"text":"Kendisini ve İshak'ı mübarek (kutlu ve bereketli) eyledik. Lakin her ikisinin neslinden iyi kimseler olacağı gibi, kendine açıktan açığa kötülük edenler de olacak"},{"number":114,"text":"Andolsun biz Musa'ya da Harun'a da nimetler verdik"},{"number":115,"text":"Onları ve kavimlerini o büyük sıkıntıdan kurtardık"},{"number":116,"text":"Kendilerine yardım ettik de galip gelen onlar oldu"},{"number":117,"text":"Her ikisine de apaçık anlaşılan bir kitabı (Tevrat'ı) verdik"},{"number":118,"text":"Her ikisini de doğru yola ilettik"},{"number":119,"text":"Sonra gelenler içinde, namlarına şunu bıraktık"},{"number":120,"text":"Musa ve Harun'a selam olsun"},{"number":121,"text":"Doğrusu biz, iyileri böylece mükafatlandırırız"},{"number":122,"text":"Şüphesiz, ikisi de mümin kullarımızdandı"},{"number":123,"text":"İlyas da şüphe yok ki, peygamberlerdendi"},{"number":124,"text":"(İlyas) milletine: (Allah'a karşı gelmekten) sakınmaz mısınız"},{"number":125,"text":"Yaratanların en iyisini bırakıp da Ba'l'e mi taparsınız? demişti"},{"number":126,"text":"Sizin de Rabbiniz, sizden önce gelen atalarınızın da Rabbi olan Allah'ı"},{"number":127,"text":"Bunun üzerine İlyas'ı yalanladılar. Onun için onların hepsi (cehenneme) götürüleceklerdir"},{"number":128,"text":"Ancak Allah'ın ihlaslı kulları müstesna"},{"number":129,"text":"Sonra gelenler içinde, kendisine bir ün bıraktık"},{"number":130,"text":"İlyas'a selam!\" dedik"},{"number":131,"text":"Şüphesiz biz, iyileri işte böyle mükafatlandırırız"},{"number":132,"text":"Çünkü o, bizim mümin kullarımızdandı"},{"number":133,"text":"Lut da elbette peygamberlerdendi"},{"number":134,"text":"Hani biz Lut'u ve ailesinin hepsini kurtardık"},{"number":135,"text":"Ancak geridekiler arasında kalan yaşlı bir kadın dışında"},{"number":136,"text":"Sonra diğerlerini yok ettik"},{"number":137,"text":"(Ey insanlar!) Siz onların yanlarından geçip gidiyorsunuz: sabahleyin"},{"number":138,"text":"Ve geceleyin. Hala akıllanmayacak mısınız"},{"number":139,"text":"Doğrusu Yunus da gönderilen peygamberlerdendi"},{"number":140,"text":"Hani o, dolu bir gemiye binip kaçmıştı"},{"number":141,"text":"Gemide olanlarla karşılıklı kur'a çektiler de kaybedenlerden oldu"},{"number":142,"text":"Yunus kendini kınayıp dururken onu bir balık yuttu"},{"number":143,"text":"Eğer Allah'ı tesbih edenlerden olmasaydı"},{"number":144,"text":"Tekrar diriltilecekleri güne kadar onun karnında kalırdı"},{"number":145,"text":"Halsiz bir vaziyette kendisini dışarı çıkardık"},{"number":146,"text":"Ve üstüne (gölge yapması için) kabak türünden geniş yapraklı bir nebat bitirdik"},{"number":147,"text":"Onu, yüz bin veya daha çok kişiye peygamber olarak gönderdik"},{"number":148,"text":"Sonunda ona iman ettiler, bunun üzerine biz de onları bir süreye kadar yaşattık"},{"number":149,"text":"Putperestlere sor: Kızlar Rabbinin de erkekler onların mı"},{"number":150,"text":"Yoksa biz melekleri onların gözü önünde kız olarak mı yarattık"},{"number":151,"text":"Dikkat edin, kesinlikle yalan uydurup söylüyorlar ki"},{"number":152,"text":"Allah doğurdu\" diyorlar. Onlar şüphesiz yalancıdırlar"},{"number":153,"text":"Allah, kızları oğullara tercih mi etmiş"},{"number":154,"text":"Ne oluyor size? Nasıl hükmediyorsunuz"},{"number":155,"text":"Hiç düşünmüyor musunuz"},{"number":156,"text":"Yoksa sizin açık bir deliliniz mi var"},{"number":157,"text":"Doğru sözlülerden iseniz, kitabınızı getirin"},{"number":158,"text":"Allah ile cinler arasında da bir soy birliği uydurdular. Andolsun, cinler de kendilerinin hesap yerine götürüleceklerini bilirler"},{"number":159,"text":"Allah, onların isnat edegeldiklerinden yücedir, münezzehtir"},{"number":160,"text":"Allah'ın ihlasa erdirilmiş kulları müstesnadır (onlar azap görmeyeceklerdir)"},{"number":161,"text":"Sizler ve taptığınız şeyler"},{"number":162,"text":"Hiçbiriniz, Allah'a karşı azdırıp saptıramazsınız"},{"number":163,"text":"Cehenneme girecek kimseden başkasını"},{"number":164,"text":"(Melekler şöyle derler:) Bizim her birimiz için, bilinen bir makam vardır"},{"number":165,"text":"Şüphesiz biz, orada sıra sıra dururuz"},{"number":166,"text":"Ve şüphesiz Allah'ı tesbih ederiz"},{"number":167,"text":"Putperestler şöyle diyorlardı"},{"number":168,"text":"Eğer öncekilere verilenlerden bizde de bir kitap olsaydı"},{"number":169,"text":"Mutlaka Allah'ın ihlaslı kulları olurduk"},{"number":170,"text":"İşte şimdi onu inkar ettiler. Ama ileride bileceklerdir"},{"number":171,"text":"Andolsun ki, peygamber kullarımıza söz vermişizdir"},{"number":172,"text":"Onlar mutlaka zafere ulaşacaklardır"},{"number":173,"text":"Bizim ordumuz şüphesiz üstün gelecektir"},{"number":174,"text":"Onun için sen bir süreye kadar onlara aldırma"},{"number":175,"text":"Onların halini gör, onlar da görecekler"},{"number":176,"text":"Azabımızı acele mi istiyorlar"},{"number":177,"text":"Azap yurtlarına indiğinde, uyarılanların (fakat yola gelmeyenlerin) sabahı ne kötü olur"},{"number":178,"text":"Sen bir zamana kadar onlara aldırma"},{"number":179,"text":"Onların halini gör, onlar da göreceklerdir"},{"number":180,"text":"Senin izzet sahibi Rabbin, onların isnat etmekte oldukları vasıflardan yücedir, münezzehtir"},{"number":181,"text":"Gönderilen bütün peygamberlere selam olsun"},{"number":182,"text":"Alemlerin Rabbi olan Allah'a da hamd olsun"}]}