{"number":76,"edition":"tr.vakfi","ayahs":[{"number":1,"text":"İnsanın üzerinden, henüz kendisinin anılan bir şey olmadığı uzun bir süre geçmedi mi"},{"number":2,"text":"Gerçek şu ki, biz insanı katışık bir nutfeden (erkek ve kadının dölünden) yarattık; onu imtihan edelim diye, kendisini işitir ve görür kıldık"},{"number":3,"text":"Şüphesiz biz ona (doğru) yolu gösterdik. İster şükredici olsun ister nankör"},{"number":4,"text":"Doğrusu biz, kafirler için zincirler; demir halkalar ve alevli bir ateş hazırladık"},{"number":5,"text":"İyiler ise, kafur katılmış bir kadehten (cennet şarabı) içerler"},{"number":6,"text":"(Bu,) Allah'ın has kullarının içtikleri ve akıttıkça akıttıkları bir pınardır"},{"number":7,"text":"O kullar, şiddeti her yere yayılmış olan bir günden korkarak verdikleri sözü yerine getirirler"},{"number":8,"text":"Onlar, kendi canları çekmesine rağmen yemeği yoksula, yetime ve esire yedirirler"},{"number":9,"text":"Biz sizi Allah rızası için doyuruyoruz; sizden ne bir karşılık ne de bir teşekkür bekliyoruz"},{"number":10,"text":"Biz, çetin ve belalı bir günde Rabbimizden (O'nun azabına uğramaktan) korkarız\" (derler)"},{"number":11,"text":"İşte bu yüzden Allah onları o günün fenalığından esirger; (yüzlerine) parlaklık, (gönüllerine) sevinç verir"},{"number":12,"text":"Sabretmelerine karşılık onlara cenneti ve (cennetteki) ipekleri lütfeder"},{"number":13,"text":"Orada koltuklara kurulmuş olarak bulunurlar; ne yakıcı sıcak görülür orada, ne de dondurucu soğuk"},{"number":14,"text":"(Cennet ağaçlarının) gölgeleri, üzerlerine sarkar; kolayca koparılabilen meyveleri istifadelerine sunulur"},{"number":15,"text":"Yanlarında gümüşten kaplar ve billur kupalar dolaştırılır"},{"number":16,"text":"Gümüşten öyle kadehler ki onları istedikleri ölçüde tayin ve takdir etmişlerdir"},{"number":17,"text":"Onlara orada bir kaseden içirilir ki (bu şarabın) karışımında zencefil vardır"},{"number":18,"text":"(Bu şarap) orada bir pınardandır ki adına Selsebil denir"},{"number":19,"text":"O insanların etrafında öyle ölümsüz genç nedimler dolaşır ki, onları gördüğünde, etrafa saçılıp dağılmış inciler sanırsın"},{"number":20,"text":"Ne yana bakarsan bak, (yığınla) nimet ve ulu bir saltanat görürsün"},{"number":21,"text":"Üzerlerinde yeşil ipekten ince ve kalın elbiseler vardır; gümüş bilezikler takınmışlardır. Rableri onlara tertemiz bir içki içirir"},{"number":22,"text":"(Onlara şöyle denir:) Bu, sizin için bir mükafattır. Sizin gayretiniz karşılığını bulmuştur"},{"number":23,"text":"(Resulüm!) Kur'an'ı sana biz, evet biz indirdik"},{"number":24,"text":"Artık Rabbinin hükmüne (boyun eğip) sabret; onlardan hiçbir günahkara, yahut hiçbir nanköre boyun eğme"},{"number":25,"text":"Sabah akşam Rabbinin ismini yadet"},{"number":26,"text":"Gecenin bir kısmında O'na secde et; gecenin uzun bir bölümünde de O'nu tesbih et"},{"number":27,"text":"Şu insanlar, çarçabuk geçen dünyayı seviyorlar da önlerindeki çetin bir günü (ahireti) ihmal ediyorlar"},{"number":28,"text":"Onları biz yarattık; onların yaratılışını sapasağlam yaptık. Dilediğimizde (kendilerini yok eder) yerlerine benzerlerıni getiririz"},{"number":29,"text":"Şüphesiz ki bu bir öğüttür. Aırtık dileyen Rabbine bir yol tutar"},{"number":30,"text":"Sizler ancak Rabbinizin dilemesi (izin vermesi) sayesinde (bir şeyi) dileyebilirsiniz. Şüphesiz Allah her şeyi bilendir, hikmet sahibidir"},{"number":31,"text":"O, dilediğini rahmetine dahil eder. Zalimlere gelince, onlar için elem verici bir azap hazırlamıştır"}]}