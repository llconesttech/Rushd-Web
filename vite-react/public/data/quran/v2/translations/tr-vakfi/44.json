{"number":44,"edition":"tr.vakfi","ayahs":[{"number":1,"text":"Ha. Mim"},{"number":2,"text":"Apaçık olan Kitab'a andolsun ki"},{"number":3,"text":"Biz onu (Kur'an'ı) mübarek bir gecede indirdik. Kuşkusuz biz uyarıcıyızdır"},{"number":4,"text":"Her hikmetli işe o gecede hükmedilir"},{"number":5,"text":"(Yani)katımızdan (verilen her) emir. Çünkü biz, peygamberler göndermekteyiz"},{"number":6,"text":"Senin Rabb'inin acıması gereği olarak (gönderdiyimiz elçilere o gece emirlerimizi bir bir açıklar, vahiylerimizi bildiririz). Doğrusu o işitendir, bilendir"},{"number":7,"text":"Eğer kesin olarak inanıyorsanız (bilin ki Allah), göklerin, yerin ve ikisi arasında bulunanların Rabbidir"},{"number":8,"text":"O'ndan başka ilah yoktur. (Her şeyi O) diriltir ve öldürür. Sizin de Rabbiniz, önceki atalarınızın da Rabbidir"},{"number":9,"text":"Fakat onlar, şüphe içinde eğlenip duruyorlar"},{"number":10,"text":"Şimdi sen, göğün, açık bir duman çıkaracağı günü gözetle"},{"number":11,"text":"Duman insanları bürüyecektir. Bu, elem verici bir azaptır"},{"number":12,"text":"(İşte o zaman insanlar:) Rabbimiz! Bizden azabı kaldır. Doğrusu biz artık inanıyoruz (derler)"},{"number":13,"text":"Nerede onlarda öğüt almak? Oysa kendilerine gerçeği açıklayan bir elçi gelmişti"},{"number":14,"text":"Sonra ondan yüz çevirdiler ve: Bu, öğretilmiş bir deli! dediler"},{"number":15,"text":"Biz azabı birazcık kaldıracağız, ama siz yine (eski halinize) döneceksiniz"},{"number":16,"text":"Fakat biz büyük bir şiddetle yakalayacağımız gün, kesinlikle intikamımızı alırız"},{"number":17,"text":"Andolsun, kendilerinden önce biz, Firavun'un kavmini de imtihan etmiştik. Onlara şerefli bir elçi geldi. (Şöyle diyerek)"},{"number":18,"text":"Allah'ın kulları! Bana gelin! Çünkü ben size (gönderilmiş) güvenilir bir resulüm"},{"number":19,"text":"Allah'a karşı ululuk taslamayın. Çünkü ben size apaçık bir delil getiriyorum"},{"number":20,"text":"Ben, beni taşlamanızdan, benim ve sizin Rabbiniz olan Allah'a sığındım"},{"number":21,"text":"Eğer bana inanmazsanız, hiç değilse yanımdan uzaklaşın"},{"number":22,"text":"Bunun üzerine Musa: Bunlar suç işleyen bir toplumdur, diye Rabbine arzetti"},{"number":23,"text":"Allah, O halde kullarımı geceleyin yola çıkar. Çünkü takip edileceksiniz, buyurdu"},{"number":24,"text":"Denizi açık halde bırak. Çünkü onlar boğulacak bir ordudur"},{"number":25,"text":"Onlar geride nice şeyler bıraktılar; bahçeler, çeimeler"},{"number":26,"text":"Ekinler, güzel konaklar"},{"number":27,"text":"Ve zevkü sefa sürdükleri nice nimetler"},{"number":28,"text":"İşte böylece biz de onları başka bir topluma miras bıraktık"},{"number":29,"text":"Gök ve yer onların ardından ağlamadı; onlara mühlet de verilmedi"},{"number":30,"text":"Andolsun biz, İsrailoğullarını o alçaltıcı azaptan kurtardık"},{"number":31,"text":"Yani Firavun'dan. Çünkü o bir zorba idi, aşırı gidenlerdendi"},{"number":32,"text":"Andolsun biz İsrailoğullarına, bilerek, (kendi zamanlarında) alemlerin üstünde bir imtiyaz verdik"},{"number":33,"text":"Onlara, içinde açık bir imtihan bulunan işaretler verdik"},{"number":34,"text":"Onlar (müşrikler) diyorlar ki"},{"number":35,"text":"İlk ölümümüzden sonra bir şey yoktur. Biz diriltilecek değiliz"},{"number":36,"text":"Doğru söylüyorsanız, atalarımızı getirin"},{"number":37,"text":"Bunlar mı daha hayırlı, yoksa Tübba' kavmi ile onlardan öncekiler mi? Onları yok ettik, çünkü onlar suçlu idiler"},{"number":38,"text":"Biz gökleri, yeri ve bunlar arasında bulunanları, oyun ve eğlence olsun diye yaratmadık"},{"number":39,"text":"Onları sadece gerçek bir sebeple yarattık. Fakat onların çoğu bilmiyorlar"},{"number":40,"text":"Şüphesiz (hakkı batıldan ayıran) hüküm günü, hepsinin bir arada buluşacağı gündür"},{"number":41,"text":"O gün, dostun dosta hiçbir faydası olmaz, kendilerine yardım da edilmez"},{"number":42,"text":"Ancak Allah'ın merhamet ettiği kimseler böyle değildir. Şüphesiz O, üstündür, merhametlidir"},{"number":43,"text":"Şüphesiz zakkum ağacı"},{"number":44,"text":"Günahkarların yemeğidir"},{"number":45,"text":"O, karınlarda maden eriyiği kaynar"},{"number":46,"text":"Sıcak suyun kaynaması gibi"},{"number":47,"text":"(Allah zebanilere emreder): Tutun onu! Cehennemin ortasına sürükleyin"},{"number":48,"text":"Sonra başına azap olarak kaynar su dökün"},{"number":49,"text":"(Ve deyin ki:) Tat bakalım. Hani sen kendince üstündün, şerefliydin"},{"number":50,"text":"İşte bu, şüphelenip durduğunuz şeydir"},{"number":51,"text":"Müttakiler ise hakikaten güvenilir bir makamdadırlar"},{"number":52,"text":"Bahçelerde ve pınar başlarındadırlar"},{"number":53,"text":"İnce ipekten ve parlak atlastan giyerek karşılıklı otururlar"},{"number":54,"text":"İşte böyle. Bunun yanısıra biz onları, iri gözlü hurilerle evlendiririz"},{"number":55,"text":"Orada, güven içinde (canlarının çektiği) her meyveyi isterler"},{"number":56,"text":"İlk tattıkları ölüm dışında, orada artık ölüm tatmazlar. Ve Allah onları cehennem azabından korumuştur (sürekli hayata kavuşmuşlardır)"},{"number":57,"text":"(Bunlar) Rabbinden bir lütuf olarak (verilmiştir). İşte büyük kurtuluş budur"},{"number":58,"text":"Biz onu (Kur'an'ı), öğüt alalar diye senin dilinde indirerek kolayca anlaşılmasını sağladık"},{"number":59,"text":"(Yine de inanmayanların başlarına gelecekleri) bekle; onlar da beklemektedirler"}]}