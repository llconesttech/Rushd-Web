{"number":70,"edition":"tr.vakfi","ayahs":[{"number":1,"text":"Bir soran inecek azabı sordu"},{"number":2,"text":"İnkarcılar için; ki onu savacak yoktur"},{"number":3,"text":"Yükselme derecelerinin sahibi olan Allah katından"},{"number":4,"text":"Melekler ve Ruh (Cebrail), oraya, miktarı (dünya senesi ile) ellibin yıl olan bir günde yükselip çıkar"},{"number":5,"text":"(Resulüm!) Şimdi sen güzelce sabret"},{"number":6,"text":"Doğrusu onlar, o azabı (ihtimalden) uzak görüyorlar"},{"number":7,"text":"Biz ise onu yakın görmekteyiz"},{"number":8,"text":"O gün gökyüzü, erimiş maden gibi olur"},{"number":9,"text":"Dağlar da atılmış yüne döner"},{"number":10,"text":"Dost, dostu sormaz"},{"number":11,"text":"Birbirlerine gösterilirler (fakat herkes kendi derdindedir). Günahkar kimse ister ki, o günün azabından (kurtuluş için), oğullarını"},{"number":12,"text":"Karısını ve kardeşini"},{"number":13,"text":"Kendisini koruyup barındıran tüm ailesini"},{"number":14,"text":"Ve yeryüzünde kim varsa hepsini fidye olarak versin de, tek kendini kurtarsın"},{"number":15,"text":"Fakat ne mümkün! Bilinmeli ki, o (cehennem) alevlenen bir ateştir"},{"number":16,"text":"Derileri kavurup soyar"},{"number":17,"text":"Yüz çevirip geri döneni, (kendine) çağırır"},{"number":18,"text":"(Servet) toplayıp yığan kimseyi"},{"number":19,"text":"Gerçekten insan, pek hırslı (ve sabırsız) yaratılmıştır"},{"number":20,"text":"Kendisine fenalık dokunduğunda sızlanır, feryat eder"},{"number":21,"text":"Ona imkan verildiğinde ise pinti kesilir"},{"number":22,"text":"Ancak şunlar öyle değildir: Namaz kılanlar"},{"number":23,"text":"Ki, onlar namazlarında devamlıdırlar (ihmal göstermezler)"},{"number":24,"text":"Mallarında, belli bir hak vardır"},{"number":25,"text":"Saile ve mahruma(vermek için)"},{"number":26,"text":"Ceza (ve hesap) gününün doğruluğuna inananlar"},{"number":27,"text":"Rab'lerinin azabından korkanlar"},{"number":28,"text":"Ki Rab'lerinin azabı(na karşı) emin olunamaz"},{"number":29,"text":"Irzlarını koruyanlar"},{"number":30,"text":"Ancak eşlerine ve cariyelerine karşı müstesna; çünkü onlar kınanmaz"},{"number":31,"text":"Bundan öteye (geçmek) isteyenler ise, onlar taşkınların ta kendileridir"},{"number":32,"text":"Emanetlerine ve ahitlerine riayet edenler"},{"number":33,"text":"Şahitliklerini (dosdoğru) yapanlar"},{"number":34,"text":"Namazlarını koruyanlar"},{"number":35,"text":"İşte bunlar, cennetlerde ağırlanırlar"},{"number":36,"text":"(Resulüm!) O kafirlere ne oluyor ki, sana doğru koşuyorlar"},{"number":37,"text":"Bölük bölük sağından ve solundan(gelip etrafını sarıyorlar)"},{"number":38,"text":"Onlardan her biri nimet cennetine sokulacağını mı umuyor"},{"number":39,"text":"Hayır (hiç ummasınlar!) Şüphesiz biz onları, kendilerinin de bildikleri şeyden yarattık (fakat ibret almadılar, imana gelmediler)"},{"number":40,"text":"Doğuların ve batıların Rabbine yemin ederim ki, bizim gücümüz yeter"},{"number":41,"text":"Şüphesiz onların yerine daha iyilerini getirmeye bizim gücümüz yeter ve kimse bizim önümüze geçemez"},{"number":42,"text":"Ama sen onları (şimdilik) bırak da, tehdit edildikleri günlerine kavuşuncaya dek dalsınlar, oynayadursunlar"},{"number":43,"text":"O gün onlar, sanki dikili bir şeye koşuyorlar gibi, kabirlerinden fırlaya fırlaya çıkarlar"},{"number":44,"text":"Gözleri horluktan aşağı düşmüş ve kendileri zillete bürünmüş bir halde. İşte bu, onların tehdit edilegeldikleri gündür"}]}