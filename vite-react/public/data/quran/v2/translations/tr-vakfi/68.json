{"number":68,"edition":"tr.vakfi","ayahs":[{"number":1,"text":"Nun. Kaleme ve (kalem tutanların) yazdıklarına andolsun ki"},{"number":2,"text":"Sen -Rabbinin nimeti sayesinde- mecnun değilsin"},{"number":3,"text":"Hiç şüphesiz senin için bitip tükenmeyen bir mükafat vardır"},{"number":4,"text":"Ve sen elbette yüce bir ahlak üzeresin"},{"number":5,"text":"(Sen de) göreceksin, onlar da görecekler"},{"number":6,"text":"Hanginizde delilik olduğunu yakında"},{"number":7,"text":"Doğrusu Rabbin, kendi yolundan sapan kişiyi en iyi bilendir, hidayete erenleri de en iyi bilen O'dur"},{"number":8,"text":"O halde, (hakikati) yalan sayanlara boyun eğme"},{"number":9,"text":"Onlar isterler ki, sen yumuşak davranasın da onlar da sana yumuşak davransınlar"},{"number":10,"text":"Şunların hiçbirine itaat etme: yemin edip duran, aşağılık"},{"number":11,"text":"(Herkesi) kötüleğen, söz götürüp getiren"},{"number":12,"text":"Hayra engel olan, mütecaviz ve saldırgan günahkar"},{"number":13,"text":"Kaba ve kötülükle damgalı"},{"number":14,"text":"Mal ve oğullar sahibi olmuş diye (böyle yolunu şaşırmış)"},{"number":15,"text":"Ona ayetlerimiz okunduğu zaman o, \"Öncekilerin masalları!\" der"},{"number":16,"text":"Biz yakında onun burnuna damga vuracağız (kibirini kırıp rezil edeceğiz)"},{"number":17,"text":"Biz, vaktiyle \"bahçe sahipleri\" ne bela verdiğimiz gibi, onlara da bela verdik. Hani onlar (bahçe sahipleri), sabah olurken (kimse görmeden) onu (mahsullerini) devşireceklerine yemin etmişlerdi"},{"number":18,"text":"Onlar istisna da etmiyorlardı"},{"number":19,"text":"Fakat onlar daha uykudayken Rabbinin katından (gönderilen) kuşatıcı bir afet (ateş) bahçeyi sarıverdi de"},{"number":20,"text":"Bahçe kapkara kesildi"},{"number":21,"text":"Sabah olurken birbirlerine seslendiler"},{"number":22,"text":"Madem devşireceksiniz, hadi erkenden mahsülünüzün başına gidin!\" diye"},{"number":23,"text":"Derken yürüyorlardı; fısıldaşıyorlardı"},{"number":24,"text":"Sakın bugün hiçbir yoksul bahçeye girip yanınıza sokulmasın\"diye"},{"number":25,"text":"(Evet yoksullara yardıma) güçleri yettiği halde, onları yardımdan mahrum etmek niyet ve azmi ile erkenden yola düştüler"},{"number":26,"text":"Fakat bahçeyi gördüklerinde: Mutlaka yolumuzu şaşırmış olmalıyız! dediler"},{"number":27,"text":"Yok yok, doğrusu biz mahrum bırakılmışız"},{"number":28,"text":"İçlerinden en makul olanı şöyle dedi: Ben size \"Rabbinizi tesbih etsenize\" dememiş miydim"},{"number":29,"text":"Rabbimizi tesbih ederiz; doğrusu biz (kendi kendimize) yazık etmişiz, dediler"},{"number":30,"text":"Ardından, kabahati birbirlerine yüklemeye başladılar"},{"number":31,"text":"(Nihayet) şöyle dediler: Yazıklar olsun bize! Gerçekten biz azgın kişilermişiz"},{"number":32,"text":"Belki Rabbimiz bize bunun yerine daha iyisini verir. Çünkü biz (artık) Rabbimizi(O'nun hoşnutluğunu) arzuluyoruz"},{"number":33,"text":"İşte azap böyledir. Ahiret azabı ise elbette daha büyüktür. Keşke bilselerdi"},{"number":34,"text":"Şu da muhakkak ki, takva sahipleri için Rableri katında nimetleri bol cennetler vardır"},{"number":35,"text":"Öyle ya, (Allah'a) teslimiyet gösterenleri, (o) günahkarlar gibi tutar mıyız hiç"},{"number":36,"text":"Size ne oluyor? Ne biçim hüküm veriyorsunuz"},{"number":37,"text":"Yoksa size ait bir kitap var da, (bu batıl inanışları) onda mı okuyorsunuz"},{"number":38,"text":"Onda, beğendiğiniz her şey sizin için mutlaka vardır (diye mi yazılı)"},{"number":39,"text":"Yoksa, \"Ne hükmederseniz mutlaka sizindir\" diye sizin lehinize olarak tarafımızdan verilmiş, kıyamet gününe kadar geçerli kesin sözler mi var"},{"number":40,"text":"Sor onlara: Bu iddiayı onların hangisi savunacak"},{"number":41,"text":"Yoksa ortakları mı var onların? Sözlerinde doğru iseler, hadi getirsinler ortaklarını"},{"number":42,"text":"O gün incikten açılır ve secdeye davet edilirler; fakat güç getiremezler"},{"number":43,"text":"Gözleri horluktan aşağı düşmüş bir halde kendilerini zillet bürür. Halbuki onlar, sapasağlam iken de secdeye davet ediliyorlardı (fakat yine secde etmiyorlardı)"},{"number":44,"text":"(Resulüm!) Sen bu sözü (Kur'an'ı) yalan sayanı bana bırak (kendini üzme). Biz onları, bilmedikleri bir yönden yavaş yavaş azaba yaklaştırıyoruz"},{"number":45,"text":"Onlara mühlet veriyorum. Doğrusu benim fendim çok sağlamdır"},{"number":46,"text":"Yoksa sen onlardan bir ücret istiyorsun da bu yüzden onlar ağır bir borç altında mı kalıyorlar"},{"number":47,"text":"Yahut gaybın bilgisi onların nezdinde de, onlar mı (istedikleri gibi) yazıyorlar"},{"number":48,"text":"Sen Rabbinin hükmünü sabırla bekle. Balık sahibi (Yunus) gibi olma. Hani o, dertli dertli Rabbine niyaz etmişti"},{"number":49,"text":"Şayet Rabbinden ona bir nimet yetişmemiş olsaydı o, mutlaka, kınanacak bir halde ıssız bir diyara atılacaktı"},{"number":50,"text":"Fakat ardından, Rabbi onu seçti (vahiy verdi) ve onu salihlerden kıldı"},{"number":51,"text":"O inkar edenler Zikr'i (Kur'an'ı) işittikleri zaman, neredeyse seni gözleriyle devirivereceklerdi. Hala da (kin ve hasetlerinden:) \"Hiç şüphe yok o bir delidir\" derler"},{"number":52,"text":"Oysa o (Kur'an), alemler için ancak bir öğüttür"}]}