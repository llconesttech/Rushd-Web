{"number":81,"edition":"ur.junagarhi","ayahs":[{"number":1,"text":"جب سورج لپیٹ لیا جائے گا"},{"number":2,"text":"اور جب ستارے بے نور ہو جائیں گی"},{"number":3,"text":"اور جب پہاڑ چلائے جائیں گے"},{"number":4,"text":"اور جب دس ماه کی حاملہ اونٹنیاں چھوڑ دی جائیں"},{"number":5,"text":"اور جب وحشی جانور اکھٹے کیے جائیں گے"},{"number":6,"text":"اور جب سمندر بھڑکائے جائیں گے"},{"number":7,"text":"اور جب جانیں (جسموں سے) ملا دی جائیں گی"},{"number":8,"text":"اور جب زنده گاڑی ہوئی لڑکی سے سوال کیا جائے گا"},{"number":9,"text":"کہ کس گناه کی وجہ سے وه قتل کی گئی؟"},{"number":10,"text":"اور جب نامہٴ اعمال کھول دیئے جائیں گے"},{"number":11,"text":"اور جب آسمان کی کھال اتار لی جائے گی"},{"number":12,"text":"اور جب جہنم بھڑکائی جائے گی"},{"number":13,"text":"اور جب جنت نزدیک کر دی جائے گی"},{"number":14,"text":"تو اس دن ہر شخص جان لے گا جو کچھ لے کر آیا ہوگا"},{"number":15,"text":"میں قسم کھاتا ہوں پیچھے ہٹنے والے"},{"number":16,"text":"چلنے پھرنے والے چھپنے والے ستاروں کی"},{"number":17,"text":"اور رات کی جب جانے لگے"},{"number":18,"text":"اور صبح کی جب چمکنے لگے"},{"number":19,"text":"یقیناً یہ ایک بزرگ رسول کا کہا ہوا ہے"},{"number":20,"text":"جو قوت واﻻ ہے، عرش والے (اللہ) کے نزدیک بلند مرتبہ ہے"},{"number":21,"text":"جس کی (آسمانوں میں) اطاعت کی جاتی ہے امین ہے"},{"number":22,"text":"اور تمہارا ساتھی دیوانہ نہیں ہے"},{"number":23,"text":"اس نے اس (فرشتے) کو آسمان کے کھلے کنارے پر دیکھا بھی ہے"},{"number":24,"text":"اور یہ غیب کی باتوں کو بتلانے میں بخیل بھی نہیں"},{"number":25,"text":"اور یہ قرآن شیطان مردود کا کلام نہیں"},{"number":26,"text":"پھر تم کہاں جا رہے ہو"},{"number":27,"text":"یہ تو تمام جہان والوں کے لئے نصیحت نامہ ہے"},{"number":28,"text":"(بالخصوص) اس کے لئے جو تم میں سے سیدھی راه پر چلنا چاہے"},{"number":29,"text":"اور تم بغیر پروردگار عالم کے چاہے کچھ نہیں چاه سکتے"}]}