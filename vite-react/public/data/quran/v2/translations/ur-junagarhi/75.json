{"number":75,"edition":"ur.junagarhi","ayahs":[{"number":1,"text":"میں قسم کھاتا ہوں قیامت کے دن کی"},{"number":2,"text":"اور قسم کھاتا ہوں اس نفس کی جو ملامت کرنے واﻻ ہو"},{"number":3,"text":"کیا انسان یہ خیال کرتا ہے کہ ہم اس کی ہڈیاں جمع کریں گے ہی نہیں"},{"number":4,"text":"ہاں ضرور کریں گے ہم تو قادر ہیں کہ اس کی پور پور تک درست کردیں"},{"number":5,"text":"بلکہ انسان تو چاہتا ہے کہ آگے آگے نافرمانیاں کرتا جائے"},{"number":6,"text":"پوچھتا ہے کہ قیامت کا دن کب آئے گا"},{"number":7,"text":"پس جس وقت کہ نگاه پتھرا جائے گی"},{"number":8,"text":"اور چاند بے نور ہو جائے گا"},{"number":9,"text":"اور سورج اور چاند جمع کردیئے جائیں گے"},{"number":10,"text":"اس دن انسان کہے گا کہ آج بھاگنے کی جگہ کہاں ہے؟"},{"number":11,"text":"نہیں نہیں کوئی پناہ گاه نہیں"},{"number":12,"text":"آج تو تیرے پروردگار کی طرف ہی قرار گاه ہے"},{"number":13,"text":"آج انسان کو اس کے آگے بھیجے ہوئے اور پیچھے چھوڑے ہوئے سے آگاه کیا جائے گا"},{"number":14,"text":"بلکہ انسان خود اپنے اوپر آپ حجت ہے"},{"number":15,"text":"اگر چہ کتنے ہی بہانے پیش کرے"},{"number":16,"text":"(اے نبی) آپ قرآن کو جلدی (یاد کرنے) کے لیے اپنی زبان کو حرکت نہ دیں"},{"number":17,"text":"اس کا جمع کرنا اور (آپ کی زبان سے) پڑھنا ہمارے ذمہ ہے"},{"number":18,"text":"ہم جب اسے پڑھ لیں تو آپ اس کے پڑھنے کی پیروی کریں"},{"number":19,"text":"پھر اس کا واضح کر دینا ہمارے ذمہ ہے"},{"number":20,"text":"نہیں نہیں تم جلدی ملنے والی (دنیا) کی محبت رکھتے ہو"},{"number":21,"text":"اور آخرت کو چھوڑ بیٹھے ہو"},{"number":22,"text":"اس روز بہت سے چہرے تروتازه اور بارونق ہوں گے"},{"number":23,"text":"اپنے رب کی طرف دیکھتے ہوں گے"},{"number":24,"text":"اور کتنے چہرے اس دن (بد رونق اور) اداس ہوں گے"},{"number":25,"text":"سمجھتے ہوں گے کہ ان کے ساتھ کمر توڑ دینے واﻻ معاملہ کیا جائے گا"},{"number":26,"text":"نہیں نہیں جب روح ہنسلی تک پہنچے گی"},{"number":27,"text":"اور کہا جائے گا کہ کوئی جھاڑ پھونک کرنے واﻻ ہے؟"},{"number":28,"text":"اور جان لیا اس نے کہ یہ وقت جدائی ہے"},{"number":29,"text":"اور پنڈلی سے پنڈلی لپٹ جائے گی"},{"number":30,"text":"آج تیرے پروردگار کی طرف چلنا ہے"},{"number":31,"text":"اس نے نہ تو تصدیق کی نہ نماز ادا کی"},{"number":32,"text":"بلکہ جھٹلایا اور روگردانی کی"},{"number":33,"text":"پھر اپنے گھر والوں کے پاس اتراتا ہوا گیا"},{"number":34,"text":"افسوس ہے تجھ پر حسرت ہے تجھ پر"},{"number":35,"text":"وائے ہے اور خرابی ہے تیرے لیے"},{"number":36,"text":"کیا انسان یہ سمجھتا ہے کہ اسے بیکار چھوڑ دیا جائے گا"},{"number":37,"text":"کیا وه ایک گاڑھے پانی کا قطره نہ تھا جو ٹپکایا گیا تھا؟"},{"number":38,"text":"پھر وه لہو کا لوتھڑا ہوگیا پھر اللہ نے اسے پیدا کیا اور درست بنا دیا"},{"number":39,"text":"پھر اس سے جوڑے یعنی نر وماده بنائے"},{"number":40,"text":"کیا (اللہ تعالیٰ) اس (امر) پر قادر نہیں کہ مردے کو زنده کردے"}]}