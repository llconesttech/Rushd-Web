{"number":88,"edition":"hi.farooq","ayahs":[{"number":1,"text":"क्या तुम्हें उस छा जानेवाली की ख़बर पहुँची है"},{"number":2,"text":"उस दिन कितने ही चेहरे गिरे हुए होंगे"},{"number":3,"text":"कठिन परिश्रम में पड़े, थके-हारे"},{"number":4,"text":"दहकती आग में प्रवेश करेंगे"},{"number":5,"text":"खौलते हुए स्रोत से पिएँगे"},{"number":6,"text":"उनके लिए कोई खाना न होगा सिवाय एक प्रकार के ज़री के"},{"number":7,"text":"जो न पुष्ट करे और न भूख मिटाए"},{"number":8,"text":"उस दिन कितने ही चेहरे प्रफुल्लित और सौम्य होंगे"},{"number":9,"text":"अपने प्रयास पर प्रसन्न"},{"number":10,"text":"उच्च जन्नत में"},{"number":11,"text":"जिसमें कोई व्यर्थ बात न सुनेंगे"},{"number":12,"text":"उसमें स्रोत प्रवाहित होगा"},{"number":13,"text":"उसमें ऊँची-ऊँची मसनदें होगी"},{"number":14,"text":"प्याले ढंग से रखे होंगे"},{"number":15,"text":"क्रम से गाव तकिए लगे होंगे"},{"number":16,"text":"और हर ओर क़ालीने बिछी होंगी"},{"number":17,"text":"फिर क्या वे ऊँट की ओर नहीं देखते कि कैसा बनाया गया"},{"number":18,"text":"और आकाश की ओर कि कैसा ऊँचा किया गया"},{"number":19,"text":"और पहाड़ो की ओर कि कैसे खड़े किए गए"},{"number":20,"text":"और धरती की ओर कि कैसी बिछाई गई"},{"number":21,"text":"अच्छा तो नसीहत करो! तुम तो बस एक नसीहत करनेवाले हो"},{"number":22,"text":"तुम उनपर कोई दरोग़ा नही हो"},{"number":23,"text":"किन्तु जिस किसी ने मुँह फेरा और इनकार किया"},{"number":24,"text":"तो अल्लाह उसे बड़ी यातना देगा"},{"number":25,"text":"निस्संदेह हमारी ओर ही है उनका लौटना"},{"number":26,"text":"फिर हमारे ही ज़िम्मे है उनका हिसाब लेना"}]}