{"number":84,"edition":"hi.farooq","ayahs":[{"number":1,"text":"जबकि आकाश फट जाएगा"},{"number":2,"text":"और वह अपने रब की सुनेगा, और उसे यही चाहिए भी"},{"number":3,"text":"जब धरती फैला दी जाएगी"},{"number":4,"text":"और जो कुछ उसके भीतर है उसे बाहर डालकर खाली हो जाएगी"},{"number":5,"text":"और वह अपने रब की सुनेगी, और उसे यही चाहिए भी"},{"number":6,"text":"ऐ मनुष्य! तू मशक़्क़त करता हुआ अपने रब ही की ओर खिंचा चला जा रहा है और अन्ततः उससे मिलने वाला है"},{"number":7,"text":"फिर जिस किसी को उसका कर्म-पत्र उसके दाहिने हाथ में दिया गया"},{"number":8,"text":"तो उससे आसान, सरसरी हिसाब लिया जाएगा"},{"number":9,"text":"और वह अपने लोगों की ओर ख़ुश-ख़ुश पलटेगा"},{"number":10,"text":"और रह वह व्यक्ति जिसका कर्म-पत्र (उसके बाएँ हाथ में) उसकी पीठ के पीछे से दिया गया"},{"number":11,"text":"तो वह विनाश (मृत्यु) को पुकारेगा"},{"number":12,"text":"और दहकती आग में जा पड़ेगा"},{"number":13,"text":"वह अपने लोगों में मग्न था"},{"number":14,"text":"उसने यह समझ रखा था कि उसे कभी पलटना नहीं है"},{"number":15,"text":"क्यों नहीं, निश्चय ही उसका रब तो उसे देख रहा था"},{"number":16,"text":"अतः कुछ नहीं, मैं क़सम खाता हूँ सांध्य-लालिमा की"},{"number":17,"text":"और रात की और उसके समेट लेने की"},{"number":18,"text":"और चन्द्रमा की जबकि वह पूर्ण हो जाता है"},{"number":19,"text":"निश्चय ही तुम्हें मंजिल पर मंजिल चढ़ना है"},{"number":20,"text":"फिर उन्हें क्या हो गया है कि ईमान नहीं लाते"},{"number":21,"text":"और जब उन्हें कुरआन पढ़कर सुनाया जाता है तो सजदे में नहीं गिर पड़ते"},{"number":22,"text":"नहीं, बल्कि इनकार करनेवाले तो झुठलाते है"},{"number":23,"text":"हालाँकि जो कुछ वे अपने अन्दर एकत्र कर रहे है, अल्लाह उसे भली-भाँति जानता है"},{"number":24,"text":"अतः उन्हें दुखद यातना की मंगल सूचना दे दो"},{"number":25,"text":"अलबत्ता जो लोग ईमान लाए और उन्होंने अच्छे कर्म किए उनके लिए कभी न समाप्त॥ होनेवाला प्रतिदान है"}]}