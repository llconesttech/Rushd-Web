{"number":83,"edition":"hi.farooq","ayahs":[{"number":1,"text":"तबाही है घटानेवालों के लिए"},{"number":2,"text":"जो नापकर लोगों पर नज़र जमाए हुए लेते हैं तो पूरा-पूरा लेते हैं"},{"number":3,"text":"किन्तु जब उन्हें नापकर या तौलकर देते हैं तो घटाकर देते हैं"},{"number":4,"text":"क्या वे समझते नहीं कि उन्हें (जीवित होकर) उठना है"},{"number":5,"text":"एक भारी दिन के लिए"},{"number":6,"text":"जिस दिन लोग सारे संसार के रब के सामने खड़े होंगे"},{"number":7,"text":"कुछ नहीं, निश्चय ही दुराचारियों का काग़ज 'सिज्जीन' में है"},{"number":8,"text":"तुम्हें क्या मालूम कि 'सिज्जीन' क्या हैं"},{"number":9,"text":"मुहर लगा हुआ काग़ज"},{"number":10,"text":"तबाही है उस दिन झुठलाने-वालों की"},{"number":11,"text":"जो बदले के दिन को झुठलाते है"},{"number":12,"text":"और उसे तो बस प्रत्येक वह क्यक्ति ही झूठलाता है जो सीमा का उल्लंघन करनेवाला, पापी है"},{"number":13,"text":"जब हमारी आयतें उसे सुनाई जाती है तो कहता है, \"ये तो पहले की कहानियाँ है।"},{"number":14,"text":"कुछ नहीं, बल्कि जो कुछ वे कमाते रहे है वह उनके दिलों पर चढ़ गया है"},{"number":15,"text":"कुछ नहीं, अवश्य ही वे उस दिन अपने रब से ओट में होंगे"},{"number":16,"text":"फिर वे भड़कती आग में जा पड़ेगे"},{"number":17,"text":"फिर कहा जाएगा, \"यह वही है जिस तुम झुठलाते थे"},{"number":18,"text":"कुछ नही, निस्संदेह वफ़ादार लोगों का काग़ज़ 'इल्लीयीन' (उच्च श्रेणी के लोगों) में है।"},{"number":19,"text":"और तुम क्या जानो कि 'इल्लीयीन' क्या है"},{"number":20,"text":"लिखा हुआ रजिस्टर"},{"number":21,"text":"जिसे देखने के लिए सामीप्य प्राप्त लोग उपस्थित होंगे"},{"number":22,"text":"निस्संदेह अच्छे लोग नेमतों में होंगे"},{"number":23,"text":"ऊँची मसनदों पर से देख रहे होंगे"},{"number":24,"text":"उनके चहरों से तुम्हें नेमतों की ताज़गी और आभा को बोध हो रहा होगा"},{"number":25,"text":"उन्हें मुहरबंद विशुद्ध पेय पिलाया जाएगा"},{"number":26,"text":"मुहर उसकी मुश्क ही होगी - जो लोग दूसरी पर बाज़ी ले जाना चाहते हो वे इस चीज़ को प्राप्त करने में बाज़ी ले जाने का प्रयास करे"},{"number":27,"text":"और उसमें 'तसनीम' का मिश्रण होगा"},{"number":28,"text":"हाल यह है कि वह एक स्रोत है, जिसपर बैठकर सामीप्य प्राप्त लोग पिएँगे"},{"number":29,"text":"जो अपराधी है वे ईमान लानेवालों पर हँसते थे"},{"number":30,"text":"और जब उनके पास से गुज़रते तो आपस में आँखों और भौंहों से इशारे करते थे"},{"number":31,"text":"और जब अपने लोगों की ओर पलटते है तो चहकते, इतराते हुए पलटते थे"},{"number":32,"text":"और जब उन्हें देखते तो कहते, \"ये तो भटके हुए है।"},{"number":33,"text":"हालाँकि वे उनपर कोई निगरानी करनेवाले बनाकर नहीं भेजे गए थे"},{"number":34,"text":"तो आज ईमान लानेवाले, इनकार करनेवालों पर हँस रहे हैं"},{"number":35,"text":"ऊँची मसनदों पर से देख रहे है"},{"number":36,"text":"क्या मिल गया बदला इनकार करनेवालों को उसका जो कुछ वे करते रहे है"}]}