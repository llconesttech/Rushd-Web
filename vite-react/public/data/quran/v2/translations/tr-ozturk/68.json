{"number":68,"edition":"tr.ozturk","ayahs":[{"number":1,"text":"Nûn! Yemin olsun kaleme ve satır satır yazdıklarına"},{"number":2,"text":"Ki sen, cin tasallutuna uğramış değilsin; Rabbinin nimeti sayesinde"},{"number":3,"text":"Senin için kesintisiz bir ödül var"},{"number":4,"text":"Ve gerçekten sen, çok büyük bir ahlak üzerindesin"},{"number":5,"text":"Yakında göreceksin, onlar da görecekler"},{"number":6,"text":"Hanginizmiş fitneye tutulan, deliren"},{"number":7,"text":"Senin Rabbin, evet O'dur kendi yolundan kimin saptığını en iyi bilen. Ve O'dur kimin doğruya ve güzele kılavuzlandığını en iyi bilen"},{"number":8,"text":"O halde, yalanlayanlara itaat etme"},{"number":9,"text":"İstediler ki sen, alttan alıp gevşek davranasın/yağcılık edesin de onlar da yağcılık etsinler/yumuşaklık göstersinler"},{"number":10,"text":"Şunların hiçbirine eğilme, uyma: Çok yemin eden, bayağı-alçak"},{"number":11,"text":"Alaycı/gammaz, koğuculuk için dolaşıp duran"},{"number":12,"text":"Hayrı engelleyen, sınır tanımaz-saldırgan, günaha batmış"},{"number":13,"text":"Kaba/obur, bütün bunlardan sonra da soyu bozuk, kötülükle damgalı"},{"number":14,"text":"Mal ve oğullar sahibi olmuş da ne olmuş"},{"number":15,"text":"Ayetlerimiz ona okunduğunda şöyle der: \"Daha öncekilerin masalları"},{"number":16,"text":"Yakında biz onun hortumu üzerine damga basacağız/burnunu sürteceğiz"},{"number":17,"text":"Biz onları, o bahçe sahiplerini belalandırdığımız gibi belalandırdık. Hani, onlar sabaha çıktıklarında, bahçeyi mutlaka kesip biçeceklerine yemin etmişlerdi"},{"number":18,"text":"Hiçbir istisna tanımıyorlardı"},{"number":19,"text":"Ama onlar uyumaktayken, Rabbinden gelen bir dolaşıcı bahçeyi dolaştı da"},{"number":20,"text":"O, simsiyah kesiliverdi"},{"number":21,"text":"Sabaha çıktıklarında birbirlerine seslendiler"},{"number":22,"text":"Hadi, eğer biçecekseniz ekininize erken gidin"},{"number":23,"text":"Yola koyuldular. Aralarında fısıldaşıyorlardı"},{"number":24,"text":"Hey! Bugün oraya bir yoksul girip yanınıza gelmesin"},{"number":25,"text":"Sadece engellemeye, şiddete güçleri yeten kişiler olarak erkenden vardılar"},{"number":26,"text":"Fakat bahçeyi görünce: \"Yahu, biz yanlış gelmişiz.\" dediler"},{"number":27,"text":"Hayır, hayır! Biz mahrum edilenleriz"},{"number":28,"text":"Ortancaları/ılımlı olanı şöyle dedi: \"Ben size söylemedim mi? Tespih etseydiniz ya"},{"number":29,"text":"O zaman dediler ki: \"Tespih ederiz seni, ey Rabbimiz! Gerçekten biz zalimler olduk"},{"number":30,"text":"Bunun üzerine birbirlerini kınamaya başladılar"},{"number":31,"text":"Yazıklar olsun bize, dediler, biz gerçekten azgınlarmışız"},{"number":32,"text":"Umarız, Rabbimiz bize onun yerine daha hayırlısını verir. Biz de her şeyimizle Rabbimize yöneliriz"},{"number":33,"text":"İşte böyledir azap! Âhiretin azabı ise gerçekten çok daha büyüktür. Bir bilselerdi"},{"number":34,"text":"Takva sahipleri için, Rableri katında nimetlerle dolu cennetler vardır"},{"number":35,"text":"Biz, Müslümanları/Allah'a teslim olanları, suçlular gibi yapar mıyız"},{"number":36,"text":"Neniz var sizin, nasıl hüküm veriyorsunuz"},{"number":37,"text":"Yoksa sizin bir kitabınız var da ondan ders mi görüyorsunuz"},{"number":38,"text":"Onda, keyfinize uyan her şeyi rahatça buluyorsunuz"},{"number":39,"text":"Yoksa sizin lehinize üzerimizde kıyamete kadar uzanacak yeminler mi var da siz ne hükmederseniz oluverecek"},{"number":40,"text":"Sor onlara: \"Böyle bir şeye hangisi kefil"},{"number":41,"text":"Yoksa kendilerinin ortakları mı var? Eğer doğru sözlüler iseler, çağırıversinler ortaklarını"},{"number":42,"text":"Baldırın çıplak kalacağı, secdelere çağrılacakları gün, onu da yapamayacaklar"},{"number":43,"text":"Gözleri yere eğilmiş, benliklerini zillet kaplamıştır. Onlar, sapasağlam oldukları zaman da secde etmeye çağrılıyorlardı"},{"number":44,"text":"Bu sözü yalanlayanla beni baş başa bırak. Onları, bilmedikleri yerden yakalayacağız"},{"number":45,"text":"Süre tanıyorum onlara. Tuzağım gerçekten zorludur benim"},{"number":46,"text":"Bir ücret mi istiyorsun kendilerinden de onlar, bir borç altında eziliyorlar"},{"number":47,"text":"Yoksa gayb, yanlarında da onlar mı yazıyorlar"},{"number":48,"text":"Artık, Rabbinin hüküm vermesi için sabret! Balığın dostu Yûnus gibi olma! Hani o, öfkelendirilmiş bir halde yakarmıştı"},{"number":49,"text":"Eğer ona, Rabbinden bir nimet ulaşmasaydı, horlanmış bir halde cascavlak bir yere atılırdı"},{"number":50,"text":"Fakat Rabbi onu seçip yüceltti ve barışseverlerden yaptı"},{"number":51,"text":"O küfre sapanlar, Zikir'i/Kur'an'ı işittiklerinde az kalsın gözleriyle seni devireceklerdi. \"Bu tam bir cinlidir.\" diyorlardı"},{"number":52,"text":"Oysaki o Zikir/Kur'an âlemler için bir öğütten başka şey değildir"}]}