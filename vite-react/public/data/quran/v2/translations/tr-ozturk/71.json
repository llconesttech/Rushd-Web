{"number":71,"edition":"tr.ozturk","ayahs":[{"number":1,"text":"Biz, Nûh'u, \"Toplumunu, kendilerine korkunç bir azap gelmeden önce uyar!\" diye kavmine gönderdik"},{"number":2,"text":"O dedi ki: \"Ey toplumum! Hiç kuşkunuz olmasın, ben sizin için apaçık bir uyarıcıyım"},{"number":3,"text":"O halde, Allah'a ibadet edin! O'ndan korkun! Ve bana itaat edin ki"},{"number":4,"text":"Allah, günahlarınızı affetsin ve sizi belirli bir süreye kadar ertelesin. Çünkü Allah'ın eceli geldiğinde ertelenmez. Bir bilebilseydiniz"},{"number":5,"text":"Nûh şöyle yakardı: \"Ey Rabbim! Ben toplumuma gece ve gündüz çağrıda bulundum"},{"number":6,"text":"Fakat çağrım, onların kaçışlarını artırmaktan başka bir işe yaramadı"},{"number":7,"text":"Ben onları, sen kendilerini affedesin diye çağırdıkça, parmaklarını kulaklarına tıkadılar, elbiseleriyle sarılıp sarmalandılar, inat ve ısrar ettiler ve kibirlendikçe kibirlendiler"},{"number":8,"text":"Sonra onları daha açık bir biçimde çağırdım"},{"number":9,"text":"Daha sonra bir başka duyuru yönelttim. Ve onları gizli gizli de çağırdım"},{"number":10,"text":"Ve şöyle dedim: \"Rabbinizden af dileyin! O, bağışlamayı çok sevendir"},{"number":11,"text":"Göğü üzerinize bol bol yağmur taşıyıcı olarak gönderir"},{"number":12,"text":"Sizi, mallar ve oğullarla güçlendirir, size yeşil bahçeler lütfeder. Ve sizin için nehirler akıtır"},{"number":13,"text":"Ne oluyor size de Allah için bir vakar ümidinde olmuyorsunuz"},{"number":14,"text":"O ki, sizi halden hale/evreden evreye geçirerek yarattı"},{"number":15,"text":"Görmediniz mi, Allah yedi göğü ahenkli bir bütün olarak nasıl yarattı"},{"number":16,"text":"Ve Ay'ı, bunlar içinde bir nur yaptı ve Güneş'i bir kandil haline getirdi"},{"number":17,"text":"Ve Allah sizi bir bitki olarak yerden bitirdi"},{"number":18,"text":"Sonra sizi yere geri gönderiyor ve sonra bir çıkarışla tekrar çıkarıyor"},{"number":19,"text":"Allah size yeryüzünü bir yaygı yaptı"},{"number":20,"text":"Ki ondan geniş yollar edinip de yürüyesiniz"},{"number":21,"text":"Nûh dedi ki: \"Rabbim! Onlar bana isyan ettiler de malı ve çocuğu kendisine hüsrandan başka bir artış getirmeyen kişiye uydular"},{"number":22,"text":"Çok büyük hileler sergilediler/çok büyük tuzaklar kurdular"},{"number":23,"text":"Dediler ki: \"İlahlarınızı sakın bırakmayın! Ved'di, Süva'ı asla bırakmayın! Yeğus'u, Yeuk'u, Nesr'i de bırakmayın"},{"number":24,"text":"Çoklarını saptırdılar. Sen de o zalimler için şaşkınlıktan başka bir şeyi artırma"},{"number":25,"text":"Hataları yüzündendir ki boğuldular, ateşe atıldılar. Kendileri için, Allah dışında yardımcılar bulamadılar"},{"number":26,"text":"Nûh şöyle yakardı: \"Rabbim! Yeryüzünde, kâfirlerden yurt tutacak/gezip dolaşacak hiç kimse bırakma"},{"number":27,"text":"Çünkü eğer sen onları bırakırsan, kullarını saptırırlar ve kötülük üreten nankörden başkasını doğurmazlar"},{"number":28,"text":"Rabbim! Beni, anne-babamı, inanmış olarak evime gireni, tüm inanmış erkekleri ve inanmış kadınları affet! Zalimlerin de sadece helâk ve perişanlığını artır"}]}