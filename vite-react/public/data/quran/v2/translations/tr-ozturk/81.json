{"number":81,"edition":"tr.ozturk","ayahs":[{"number":1,"text":"Güneş büzülüp dürüldüğünde"},{"number":2,"text":"Yıldızlar ışıklarını yitirdiğinde"},{"number":3,"text":"Dağlar yürütüldüğünde"},{"number":4,"text":"O bakmaya kıyılmayan develer kendi hallerine bırakıldığında"},{"number":5,"text":"Vahşi hayvanlar bir araya toplandığında"},{"number":6,"text":"Denizler kaynatıldığında"},{"number":7,"text":"Benlikler çiftleştirildiğinde"},{"number":8,"text":"O diri diri gömülen kız çocuğuna sorulduğunda"},{"number":9,"text":"Hangi günah yüzünden öldürüldü diye"},{"number":10,"text":"Sayfalar açılıp göz önüne konduğunda"},{"number":11,"text":"Göğün örtüsü soyulup indirildiğinde"},{"number":12,"text":"Cehennem kızıştırıldığında"},{"number":13,"text":"Cennet yaklaştırıldığında"},{"number":14,"text":"Her benlik, önceden ne hazırlamışsa bilmiş olacaktır"},{"number":15,"text":"Hayır, iş onların sandığı gibi değil! Yemin olsun o sinip gizlenenlere"},{"number":16,"text":"Akıp akıp giderek yuvasına girenlere"},{"number":17,"text":"Beriye geldiği ve geriye döndüğü zaman geceye"},{"number":18,"text":"Ve soluyarak açıldığı zaman sabaha"},{"number":19,"text":"Ki o, çok değerli bir elçinin sözüdür"},{"number":20,"text":"Çok güçlüdür o elçi, Arş sahibinin katında saygındır"},{"number":21,"text":"İtaat edilir orada kendisine, emindir"},{"number":22,"text":"Ve arkadaşınız bir cin çarpmış değildir"},{"number":23,"text":"Yemin olsun ki, onu apaçık ufukta gördü"},{"number":24,"text":"O, gayb konusunda cimri değildir"},{"number":25,"text":"Ve o, kovulmuş şeytanın sözü değildir"},{"number":26,"text":"Hal böyle iken nereye gidiyorsunuz"},{"number":27,"text":"O, âlemlere bir öğütten başka şey değildir"},{"number":28,"text":"İçinizden, dosdoğru yürümek isteyen için"},{"number":29,"text":"Âlemlerin Rabbi olan Allah dilemedikçe, siz dileyemezsiniz"}]}