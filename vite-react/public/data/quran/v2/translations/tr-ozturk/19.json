{"number":19,"edition":"tr.ozturk","ayahs":[{"number":1,"text":"Kâf, Hâ, Yâ, Ayn, Sâd"},{"number":2,"text":"Rabbinin rahmetinin, Zekeriyya kuluna anılışıdır bu"},{"number":3,"text":"Hani o, Rabbine gizli bir sesle seslenmişti de"},{"number":4,"text":"Şöyle demişti: \"Rabbim, işte karşındayım. Kemik gevşedi bende. İhtiyarlıktan başım beyaz alevle tutuştu. Sana yakarma/senin için çağrı yapma konusunda ise Rabbim, hiç bedbaht/zorluk ve şiddet yanlısı olmadım"},{"number":5,"text":"Ben, arkamdan gelecek yakınlarımdan endişe ediyorum. Karımsa kısır. O halde, katından bana bir dost bağışla"},{"number":6,"text":"Ki hem bana mirasçı olsun hem de Yakub hanedanına mirasçı olsun. Ve onu hoşnutluğunu kazanmış bir kul eyle, Rabbim"},{"number":7,"text":"Ey Zekeriyya! Biz sana bir oğul müjdeliyoruz; adı Yahya, daha önce ona hiç kimseyi adaş yapmadık"},{"number":8,"text":"Dedi: \"Rabbim, benim için oğul nasıl söz konusu olur? Karım, doğurganlığını yitirmiştir, bense yaşlılığın gerçekten en ileri basamağına ulaştım"},{"number":9,"text":"Bu budur.\" dedi. Rabbin şöyle buyurdu: \"Onu yapmak benim için çok kolaydır. Nitekim daha önce de sen hiçbir şey değilken seni yaratmıştım"},{"number":10,"text":"Dedi: \"Rabbim, bana bir işaret ver.\" Cevap verdi: \"İşaretin, sapasağlam olduğun halde üç gece insanlarla konuşmamandır"},{"number":11,"text":"Bunun üzerine Zekeriyya, yakarış yerinden ayrılıp halkının karşısına geçti ve onlara \"sabah-akşam tespih edin\" diye işaret verdi"},{"number":12,"text":"Ey Yahya! Kitap'ı kuvvetle tut.\" Biz ona daha sabi iken hikmet verdik"},{"number":13,"text":"Katımızdan bir kalp yumuşaklığı, bir temizlik verdik. Korunan biriydi o"},{"number":14,"text":"Ana-babasına iyilik eden biriydi; zorba, isyancı biri değil"},{"number":15,"text":"Selam olsun ona, doğduğu gün, öleceği gün ve diri olarak kaldırılacağı gün"},{"number":16,"text":"Kitap'ta Meryem'i de an. Hani o, ailesinden ayrılıp doğu tarafında bir mekâna çekilmişti"},{"number":17,"text":"Onlarla arasına bir perde çekmişti. Biz de ruhumuzu ona göndermiştik de o kendisine sapasağlam bir insan şeklinde görünmüştü"},{"number":18,"text":"Meryem demişti: \"Ben senden, Rahman'a sığınıyorum. Takva sahibi biriysen dikkatli ol"},{"number":19,"text":"Ruh dedi: \"Ben, sadece Rabbinin elçisiyim. Sana tertemiz bir oğlan bağışlamak için buradayım"},{"number":20,"text":"Dedi: \"Benim nasıl oğlum olur; bana herhangi bir insan dokunmadı. Ben bir kahpe de değilim"},{"number":21,"text":"Dedi: \"İşte böyle! Rabbin buyurdu ki: 'O benim için çok kolaydır. Böyle olması onu, insanlara bir mucize ve bizden bir rahmet yapmamız içindir. Hükme bağlanmış bir iştir bu"},{"number":22,"text":"Ona gebe kaldı. Ardından da onunla uzak bir mekâna çekildi"},{"number":23,"text":"Nihayet doğum sancısı onu, bir hurma ağacının kütüğüne götürdü. \"Ah dedi, keşke daha önce ölseydim, keşke unutulup gitseydim"},{"number":24,"text":"Altından ona şöyle seslendi: \"Tasalanma, Rabbin senin alt yanında bir su arkı vücuda getirdi"},{"number":25,"text":"Hurma ağacının kütüğünü kendine doğru salla, üzerine olgun, taze hurma dökülecektir"},{"number":26,"text":"Artık ye, iç. Gözün aydın olsun. Eğer insanlardan birini görürsen şöyle söyle: 'Ben Rahman için oruç adadım. Onun için bugün, insan cinsinden hiç kimseyle konuşmayacağım"},{"number":27,"text":"Meryem, onu taşıyarak toplumuna getirdi. \"Ey Meryem, dediler, şaşılacak bir iş yaptın"},{"number":28,"text":"Ey Harun'un kızkardeşi! Baban kötü bir adam değildi. Annen de bir kahpe değildi"},{"number":29,"text":"Meryem, çocuğa işaret etti. Dediler: \"Beşikteki bir sabiyle nasıl konuşuruz"},{"number":30,"text":"Sabi dedi: \"Ben Allah'ın kuluyum. O bana kitap verdi, beni peygamber yaptı"},{"number":31,"text":"Beni, bulunduğum her yerde kutsal ve bereketli kıldı. Yaşadığım sürece bana namazı/duayı, zekâtı önerdi"},{"number":32,"text":"Anneme iyilik etmemi önerdi. Beni zorba bir eşkıya yapmadı"},{"number":33,"text":"Selam bana doğduğum gün, öleceğim gün ve diri olarak kaldırılacağım gün"},{"number":34,"text":"İşte Meryem'in oğlu İsa budur! Hakkında kuşku ve çelişmeye düştükleri şeyin doğrusu bu sözdür"},{"number":35,"text":"Bir oğul edinmek Allah'a asla yakışmaz. O'nun şanı yücedir. Bir iş ve oluşa karar verdi mi, ona sadece \"Ol!\" der, o hemen oluverir"},{"number":36,"text":"Şüphesiz, Allah, benim de Rabbimdir, sizin de Rabbinizdir. O halde O'na ibadet edin. Dosdoğru yol budur"},{"number":37,"text":"Kendi aralarından çıkan hizipler ihtilafa düştüler. Büyük bir günün tanıklığından ötürü vay o inkârcıların haline"},{"number":38,"text":"Bize gelecekleri gün neler işitecekler, neler görecekler! Fakat o zalimler bugün, açık bir sapıklık içindedirler"},{"number":39,"text":"Sen onları, o hasret günü ile ilgili olarak uyar. Çünkü onlar gaflet içindeyken, iman da etmemişken iş bitirilmiş olacaktır"},{"number":40,"text":"Yeryüzüne ve üzerindekilere biz mirasçı olacağız, biz! Ve bize döndürülecekler"},{"number":41,"text":"Kitap'ta İbrahim'i de an. O, özü-sözü doğru bir peygamberdi"},{"number":42,"text":"Hani, babasına demişti ki: \"Babacığım; işitmeyen, görmeyen, sana hiçbir yarar sağlamayan şeylere niçin kulluk ediyorsun"},{"number":43,"text":"Babacığım, bana ilimden, sana ulaşmayan bir nasip geldi. O halde bana uy ki, seni düzgün bir yola ileteyim"},{"number":44,"text":"Babacığım, şeytana kulluk etme! Çünkü şeytan Rahman'a isyan etmişti"},{"number":45,"text":"Babacığım, ben sana Rahman'dan bir azap dokunmasından, böylece şeytanın dostu haline gelmenden korkuyorum"},{"number":46,"text":"Babası dedi: \"Sen benim ilahlarımdan yüz mü çeviriyorsun ey İbrahim! Eğer bu işe son vermezsen, vallahi seni taşlarım! Uzun bir süre uzak kal benden"},{"number":47,"text":"Dedi: \"Selam sana! Senin için Rabbimden af dileyeceğim. Çünkü O, bana karşı çok lütufkârdır"},{"number":48,"text":"Sizden de Allah dışındaki yakardıklarınızdan da ayrılıyorum; Rabbime dua edeceğim. Umarım, Rabbime yakarışımla/Rabbim için çağrımda bahtsızlığa/eşkıyalığa düşmem"},{"number":49,"text":"İbrahim, onlardan ve Allah dışında kulluk ettiklerinden uzaklaşınca, ona İshak'ı ve Yakub'u bağışladık ve hepsini peygamber yaptık"},{"number":50,"text":"Onlara, rahmetimizden nimetler bağışladık. Ve kendileri için yüksek bir doğruluk dili oluşturduk"},{"number":51,"text":"Kitap'ta Mûsa'yı da an. Çünkü o, içtenlik ve dürüstlüğe erdirilmişti ve o bir resul, bir peygamberdi"},{"number":52,"text":"Ona Tûr'un sağ tarafından seslendik. Onu, fısıldaşan kimse kadar yaklaştırdık"},{"number":53,"text":"Rahmetimizden ona kardeşi Hârun'u bir peygamber olarak armağan ettik"},{"number":54,"text":"Kitap'ta İsmail'i de an. Çünkü o, vaadinde sadıktı; bir resuldü, bir peygamberdi"},{"number":55,"text":"Ailesine namazı/duayı, zekâtı emrederdi. Rabbi katında hoşnutluk kazanmış bir kişiydi"},{"number":56,"text":"Kitap'ta İdris'i de an. Çünkü o, özü-sözü tam uyuşan bir kişiydi, bir peygamberdi"},{"number":57,"text":"Onu yüce bir mekâna yükselttik"},{"number":58,"text":"İşte bunlar, Allah'ın kendilerine nimet lütfettiği peygamberlerdendir: Âdem'in soyundan, Nûh'la birlikte taşıdıklarımızdan, İbrahim ve İsrail'in soyundan, kılavuzluk edip seçtiğimiz kimselerden. Kendilerine Rahman'ın ayetleri okunduğunda, ağlayarak secdelere kapanırlardı"},{"number":59,"text":"Ama arkalarından öyle bir nesil geldi ki; namazı/duayı yitirdiler, şehvetlere uydular. Bunlar, azgınlıklarının cezasını bulacaklardır"},{"number":60,"text":"Tövbe eden, iman edip hayra ve barışa yönelik iyi iş yapan müstesna. Böyleleri cennete girecekler ve hiçbir şekilde haksızlığa uğratılmayacaklar"},{"number":61,"text":"Rahman'ın, kullarına gaybda vaat ettiği Adn cennetlerine girecekler. Kuşkusuz, O'nun vaadi yerine gelir"},{"number":62,"text":"Orada boş lakırdı değil, yalnızca \"selam\" işitirler. Orada kendilerinin sabah, akşam, rızıkları da hazırdır"},{"number":63,"text":"Kullarımızdan takva sahibi olanları mirasçı yapacağımız cennet işte budur"},{"number":64,"text":"Biz sadece Rabbinin emrini indiririz/biz ancak Rabbinin emriyle ineriz. Önümüzdeki, arkamızdaki ve bunlar arasındaki herşey O'nundur. Rabbin asla unutkan değildir"},{"number":65,"text":"Göklerin, yerin ve bunlar arasındaki şeylerin Rabbidir o. O'na ibadet et ve O'na ibadette sabırlı ol. O'na adaş olacak birini biliyor musun"},{"number":66,"text":"Diyor ki insan: \"Öldüğüm zaman diri olarak tekrar çıkarılacak mıyım"},{"number":67,"text":"Hatırlamıyor mu insan; o daha önce hiçbir şey değilken, onu biz yarattık"},{"number":68,"text":"Rabbine yemin olsun ki; onları da, şeytanları da mutlaka haşredeceğiz, sonra hepsini diz çökmüş halde cehennemin çevresinde hazır bulunduracağız"},{"number":69,"text":"Sonra her gruptan, Rahman'a karşı kafa tutmada daha şiddetli davrananlar kimlerse, onları ayıracağız"},{"number":70,"text":"Elbette ki biz, oraya girmeye daha layık olanların kimler oldğunu herkesten iyi biliriz"},{"number":71,"text":"İçinizden oraya uğramayacak hiç kimse yoktur. Bu, Rabbin üzerinde kesinleşmiş bir hükümdür"},{"number":72,"text":"Sonra biz, korunup sakınanları kurtaracağız. Zalimleri de orada dizleri üzerinde çökmüş bırakacağız"},{"number":73,"text":"Onlara ayetlerimiz açık-seçik okunduğunda, inkâr edenler inananlara şöyle derler: \"İki zümreden hangisi makamca daha üstün, meclisce daha güzel"},{"number":74,"text":"Onlardan önce nice kuşaklar helak ettik ki, malca ve manzaraca daha alımlıydılar"},{"number":75,"text":"De ki: \"Her kim sapıklıkta ise Rahman ona iyice süre versin. Nihayet, kendilerine vaat edileni, azabı veya kıyametin kopuşunu gördüklerinde mekânca daha kötü, taraflarca daha zayıf olanın kim olduğunu bilecekler"},{"number":76,"text":"Allah, doğru yolda olanların hidayetini artırır. Barışa ve hayra yönelik kalıcı işler, Rabbin katında sevapça daha üstün, sonuç bakımından daha hayırlıdır"},{"number":77,"text":"Ayetlerimizi inkâr edip, \"Bana mal da evlat da kesinlikle verilecek.\" diyeni gördün mü"},{"number":78,"text":"Bu adam gaybı mı öğrendi, yoksa Rahman katında bir söz mü aldı"},{"number":79,"text":"Hayır, hayır! Biz onun söylediğini yazacağız ve onun için azabı uzattıkça uzatacağız"},{"number":80,"text":"O dediklerine biz vâris olacağız. Kendisi bir başına bize gelecek"},{"number":81,"text":"Kendilerine onur ve destek olsunlar diye Allah dışında ilahlar edindiler"},{"number":82,"text":"Hayır, hayır! Onlar, onların ibadetlerini inkâr edecekler ve onların aleyhinde düşman kesilecekler"},{"number":83,"text":"Görmedin mi biz, şeytanları inkârcıların üzerine salmışız da onları oynatıp kıvırttırıyorlar"},{"number":84,"text":"Onlar için acele etme. Biz onlar için günleri teker teker sayıyoruz"},{"number":85,"text":"Gün olur, o sakınanları biz, Rahman'ın huzurunda heyet halinde toplarız"},{"number":86,"text":"Suçluları da susuz ve yaya olarak cehenneme sevk ederiz"},{"number":87,"text":"Rahman katında söz almış olandan başkaları şefaat imkânı bulamazlar"},{"number":88,"text":"Rahman çocuk edindi.\" dediler"},{"number":89,"text":"Yemin olsun ki siz, çok çirkin bir iddiada bulundunuz"},{"number":90,"text":"Bu söz yüzünden neredeyse gökler çatlayacak, yer parçalanacak, dağlar yıkılıp çökecek"},{"number":91,"text":"Rahman için çocuk iddia ettiklerinden ötürü"},{"number":92,"text":"Rahman'a çocuk edinmek yakışmaz"},{"number":93,"text":"Göklerde ve yerde bulunan herkes, Rahman'a kul olarak gelecektir"},{"number":94,"text":"Yemin olsun, O onların hepsini kuşatmış ve tamamını tek tek saymıştır"},{"number":95,"text":"Ve onların hepsi kıyamet günü O'na tek tek gelecektir"},{"number":96,"text":"İman edip hayra ve barışa yönelik işler yapanlara gelince, Rahman onlar için bir sevgi oluşturacaktır"},{"number":97,"text":"Biz onu; senin dilinle kolaylaştırdık ki, sakınanları onunla müjdeleyesin, inatçı bir kavmi de onunla uyarasın"},{"number":98,"text":"Biz onlardan önce de nice kuşaklar helâk ettik. Onlardan herhangi birini hissediyor musun, yahut onların bir iniltisini duyuyor musun"}]}