{"number":36,"edition":"ro.grigore","ayahs":[{"number":1,"text":"Ya. Sin"},{"number":2,"text":"Pe înţeleptul Coran"},{"number":3,"text":"Tu eşti dintre trimişii"},{"number":4,"text":"pe o Cale Dreaptă"},{"number":5,"text":"Pogorâre de la Puternicul, Milostivul"},{"number":6,"text":"ca tu să previi un popor aşa cum nu au fost preveniţi strămoşii săi care erau nepăsători"},{"number":7,"text":"Spusa s-a împlinit asupra celor mai mulţi dintre ei, însă ei tot nu cred"},{"number":8,"text":"Le vom pune grumazurile în juguri până la bărbii încât vor sta cu capetele ţepene"},{"number":9,"text":"Noi le vom pune o stavilă înainte şi o stavilă după, ca să-i învăluim şi ei să nu mai vadă"},{"number":10,"text":"Deopotrivă le este lor, fie că-i previi, fie că nu-i previi, căci tot nu vor crede"},{"number":11,"text":"Tu previne-l pe cel care urmează amintirea şi se teme de Milostivul în Taina Sa. Lui vesteşte-i iertare şi răsplată îmbelşugată"},{"number":12,"text":"Noi îi înviem pe morţi şi scriem ceea ce au făcut înainte, precum şi urmele lor. Noi ţinem socoteala fiecărui lucru într-o Carte desluşită"},{"number":13,"text":"Dă-le pildă pe locuitorii cetăţii, când au venit la ei trimişii"},{"number":14,"text":"Când le-am trimis doi i-au socotit mincinoşi, încât i-am întărit cu al treilea. Ei au spus: “Noi am fost trimişi la voi.”"},{"number":15,"text":"Atunci ei au spus: “Voi nu sunteţi decât oameni asemenea nouă! Milostivul nu a pogorât asupra voastră nimic, ci voi doar minţiţi!”"},{"number":16,"text":"Ei au spus: “Domnul nostru ştie că am fost trimişi la voi"},{"number":17,"text":"şi asupra noastră este doar înştiinţarea cea desluşită.”"},{"number":18,"text":"Ei au răspuns “Noi prevestim că va fi rău cu voi! Dacă nu încetaţi, vă vom omorî cu pietre şi vă va atinge de la noi o dureroasă osândă.”"},{"number":19,"text":"Profeţii au spus: “Prevestirea voastră este legată de voi înşivă! Dacă vi s-ar fi amintit...! Ba nu! Sunteţi un popor necumpătat!”"},{"number":20,"text":"Un bărbat veni în fugă din capătul cetăţii şi spuse: “O, popor al meu! Urmaţi-i pe trimişi"},{"number":21,"text":"Urmaţi-i pe cei care nu vă cer răsplată şi sunt drept călăuziţi"},{"number":22,"text":"Ce aş avea să nu mă închin Celui ce m-a creat? Şi voi veţi fi întorşi către El"},{"number":23,"text":"De ce mi-aş lua dumnezei afară de El? Dacă Milostivul îmi vrea vreun rău, mijlocirea lor nu-mi va sluji la nimic şi ei nu mă vor mântui"},{"number":24,"text":"iar eu atunci voi fi într-o vădită rătăcire"},{"number":25,"text":"Eu cred însă în Domnul vostru! Ascultaţi-mă!”"},{"number":26,"text":"I se va spune: “Intră în Rai!” El va spune: “Ce bine ar fi dacă poporul meu ar şti"},{"number":27,"text":"cum Domnul meu m-a iertat şi m-a făcut dintre cei care vor primi cinstire!”"},{"number":28,"text":"După el, nu am pogorât din cer vreo oştire asupra poporului său şi nici nu vor pogorî"},{"number":29,"text":"Nu va fi decât un singur Strigăt, şi vor fi cu toţii stinşi"},{"number":30,"text":"Vai vouă, robilor! Nici un trimis n-a venit la ei, fără ca ei să nu-şi bată joc de el"},{"number":31,"text":"N-au văzut ei oare câte leaturi am nimicit înaintea lor şi care nu se vor mai întoarce niciodată la ei"},{"number":32,"text":"Nu există nimeni care să nu fie înfăţişat înaintea Noastră"},{"number":33,"text":"Pentru ei este un semn pământul mort căruia Noi îi dăm viaţă şi dăm la iveală din el grâne din care ei mănâncă"},{"number":34,"text":"Noi am rânduit pe el livezile de curmali şi podgoriile de vie şi am făcut să ţâşnească izvoare"},{"number":35,"text":"ca ei să mănânce din rodul lui şi ceea ce au trudit mâinile lor. Nu sunt oare mulţumitori"},{"number":36,"text":"Mărire Celui ce a creat soiurile toate cele ce cresc din pământ de la sine şi cele de la ei şi cele pe care nu le cunosc"},{"number":37,"text":"Este un semn pentru ei noaptea din care Noi dezghiocăm ziua şi ei rămân în beznă"},{"number":38,"text":"şi soarele ce aleargă spre un culcuş al lui, căci aceasta este sorocirea Puternicului, Ştiutorului"},{"number":39,"text":"Şi luna căreia i-am sorocit coborâşurile până când se întoarnă asemnea unei cozi de frunză de curmal, veche şi scorojită"},{"number":40,"text":"Soarelui nu i se cuvine să prindă luna, şi nici nopţii să o ia înaintea zilei, ci toate plutesc în cerc"},{"number":41,"text":"Pentru ei este un semn că le-am purtat seminţia pe corabia încărcată"},{"number":42,"text":"Şi lor le-am creat asemenea ei ca să urce pe ele"},{"number":43,"text":"Dacă am voi, i-am îneca, şi nu ar avea nici un ajutor şi nu ar fi mântuiţi"},{"number":44,"text":"decât cu milostivenie de la Noi şi o bucurie vremelnică"},{"number":45,"text":"Când li se spune: “Temeţi-vă de ceea ce este înaintea voastră şi de ceea ce este în urma voastră! Poate veţi fi miluiţi!”"},{"number":46,"text":"Nu a fost nici un semn din semnele Domnului lor care le-a venit fără ca ei să nu îi întoarcă spatele"},{"number":47,"text":"Când li se spune: “Daţi milostenie din ceea ce v-a înzestrat Dumnezeu!”, cei care tăgăduiesc spun celor care cred: “Noi să-l hrănim pe cel care Dumnezeu l-ar putea hrăni, dacă ar voi? Voi sunteţi într-o vădită rătăcire.”"},{"number":48,"text":"Ei spun: “Pe când această făgăduială, dacă spuneţi adevărul?”"},{"number":49,"text":"Ei nu au de aşteptat, căci un singur Strigăt îi va lua pe când se învrăjbesc"},{"number":50,"text":"Nu vor putea lăsa ceva cu limbă de moarte, şi nici la ai lor să se întoarcă"},{"number":51,"text":"Şi când în trâmbiţă se va sufla, din morminte se vor grăbi către Domnul lor"},{"number":52,"text":"Ei vor spune atunci: “Vai nouă! Cine ne-a sculat din aşternutul nostru"},{"number":53,"text":"Aceasta este ceea ce Milostivul v-a făgăduit. Trimişii au spus Adevărul! Nu va fi decât un singur Strigăt şi toţi vor fi aduşi înaintea Noastră"},{"number":54,"text":"Nimeni, în Ziua aceea, nu va fi nedreptăţit cu ceva. Nu veţi fi răsplătiţi decât pentru ceea ce aţi făptuit"},{"number":55,"text":"În Ziua aceea, singura trudă, a celor din Rai, va fi să se desfete"},{"number":56,"text":"Împreună cu soaţele lor, vor sta sub umbrare, aşezaţi pe paturi de nuntă"},{"number":57,"text":"Vor avea acolo fructe şi vor avea ceea ce vor cere"},{"number":58,"text":"“Pace!” O vorbă de la un Domn Milos"},{"number":59,"text":"O, nelegiuiţilor! Treceţi deoparte în Ziua aceea"},{"number":60,"text":"O, fii ai lui Adam! Nu v-am tocmit Eu să nu vă închinaţi Diavolului, căci el este vrăjmaşul vostru făţiş"},{"number":61,"text":"ci Mie să vă închinaţi? Aceasta este o Cale Dreaptă"},{"number":62,"text":"Diavolul a rătăcit pe mulţi dintre voi. Oare nu aţi priceput"},{"number":63,"text":"Aceasta este Gheena ce v-a fost făgăduită"},{"number":64,"text":"azvârliţi-vă în ea ca răsplată a tăgadei voastre"},{"number":65,"text":"În Ziua aceea, le vom pecetlui gurile, însă mâinile lor ne vor vorbi şi picioarele lor ne vor mărturisi ceea ce ei au agonisit"},{"number":66,"text":"Dacă am voi, le-am stinge ochii şi atunci se vor grăbi pe drum, însă cum vor mai vedea"},{"number":67,"text":"Dacă am voi, i-am preface pe loc încât n-ar mai putea merge nici înainte şi nici înapoi"},{"number":68,"text":"Noi îi gârbovim făptura celui ce îi dăruim viaţă lungă. Ei nu pricep, oare"},{"number":69,"text":"Noi nu l-am învăţat pe el poezia, căci nici nu i se cădea. Aceasta este o amintire, un Coran desluşit"},{"number":70,"text":"care-l previne pe cel care trăieşte şi care adevăreşte Cuvântul asupra tăgăduitorilor"},{"number":71,"text":"Oare ei nu văd că Noi le-am creat lor, între cele pe care le-au făcut mâinile Noastre, dobitoacele peste care ei sunt stăpâni"},{"number":72,"text":"Noi li le-am supus: unele de călărit, iar altele de mâncat"},{"number":73,"text":"Şi ei au de la ele foloase şi băuturi. Poate vor fi mulţumiţi"},{"number":74,"text":"Şi ei şi-au luat dumnezei afară de Dumnezeu! Poate vor fi ajutaţi"},{"number":75,"text":"Ei nu îi vor putea ajuta, pe când ei le sunt lor oştire pregătită"},{"number":76,"text":"Vorba lor să nu te mâhnească! Noi ştim ceea ce ei tăinuiesc şi ceea ce destăinuiesc"},{"number":77,"text":"Nu a văzut omul oare că l-am creat dintr-o picătură de sămânţă, iar acum este un cârtitor făţiş"},{"number":78,"text":"Uitând de crearea sa, el Ne spune Nouă ca pe o pildă: “Cine va mai învia oasele prefăcute în pulbere?”"},{"number":79,"text":"Spune: “Cel ce i-a creat dintru început îi va învia. El este Ştiutor a toată făptura"},{"number":80,"text":"El este Cel ce, din copaci verzi, v-a creat vouă focul pe care voi îl aprindeţi.”"},{"number":81,"text":"Cel ce a creat cerurile şi pământul, nu ar mai putea oare crea asemenea lor? Ba da, căci El este Creatorul cel Mare, Ştiutorul"},{"number":82,"text":"Porunca Sa, când voieşte un lucru, este în a spune: “Fii!” Şi el este"},{"number":83,"text":"Mărire Celui ce ţine în mâna Sa împărăţia fiecărui lucru! La El veţi fi întorşi"}]}