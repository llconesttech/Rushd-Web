{"number":69,"edition":"ro.grigore","ayahs":[{"number":1,"text":"Cea care înconjoară"},{"number":2,"text":"Ce este cea care înconjoară"},{"number":3,"text":"Cum vei şti tu oare ce este cea care înconjoară"},{"number":4,"text":"Tamudiţii şi adiţii au socotit-o pe cea care bate minciună"},{"number":5,"text":"Tamudiţii pieriră în tunete şi fulgere"},{"number":6,"text":"Adiţii pieriră în vântul şuierător, năpraznic"},{"number":7,"text":"pe care l-am dezlănţuit asupra lor şapte nopţi şi opt zile de prăpăd. Să fi văzut poporul acela trântit ca nişte găunoase buturugi de curmal"},{"number":8,"text":"Vezi, cumva, c-ar fi rămas ceva după ei"},{"number":9,"text":"Faraon şi cei care au trăit înaintea lui, precum şi cetăţile cele de-a-ndoaselea, au adus păcatul"},{"number":10,"text":"Ei nu au dat ascultare trimisului Domnului lor şi Dumnezeu i-a luat fără zăbavă"},{"number":11,"text":"Când apele s-au revărsat, v-am luat în arcă"},{"number":12,"text":"ca să vă facem vouă din aceasta o amintire pe care urechea păstrătoare să o păstreze"},{"number":13,"text":"Când se va suna din trâmbiţă o dată"},{"number":14,"text":"când pământul şi munţii vor fi căraţi şi fărâmiţaţi deodată"},{"number":15,"text":"cea care cade neapărat în Ziua aceea va cădea"},{"number":16,"text":"iar cerul se va crăpa şi se va despica în Ziua aceea"},{"number":17,"text":"Îngerii se vor ţine de marginile lui, iar opt dintre ei vor purta Tronul Domnului în Ziua aceea"},{"number":18,"text":"În Ziua aceea veţi fi întorşi pe toate părţile şi nici o taină de-a voastră nu va rămâne ascunsă"},{"number":19,"text":"Celui ce i se va da cartea sa în mâna dreaptă va spune: “Iată, citiţi cartea mea"},{"number":20,"text":"Îmi închipui că îmi voi găsi socoteala!”"},{"number":21,"text":"El va avea un trai plăcut"},{"number":22,"text":"într-o Grădină prea-înaltă"},{"number":23,"text":"cu roade de cules la îndemână"},{"number":24,"text":"“Mâncaţi şi beţi în pace ca răsplată a ceea ce aţi săvârşit în zilele duse.”"},{"number":25,"text":"Celui ce i se va da cartea sa în mâna stângă va spune: “Vai mie! Ce bine ar fi fost de nu mi s-ar fi dat cartea"},{"number":26,"text":"şi nu mi-aş fi ştiut socoteala"},{"number":27,"text":"Vai! Ce bine era de-ar fi fost săvârşitoare (moartea)"},{"number":28,"text":"Averea la nimic nu mi-a slujit"},{"number":29,"text":"şi puterea mi-a pierit!”"},{"number":30,"text":"“Luaţi-l şi înjugaţi-l"},{"number":31,"text":"Aruncaţi-l în Iad"},{"number":32,"text":"Legaţi-l apoi cu un lanţ de şaptezeci de coţi.”"},{"number":33,"text":"El nu credea în Dumnezeu cel Mare"},{"number":34,"text":"şi nu îndemna pe nimeni să ospăteze sărmanul"},{"number":35,"text":"Astăzi, nu mai are nici un prieten apropiat"},{"number":36,"text":"nici mâncare afară de ghislin"},{"number":37,"text":"pe care o mănâncă numai păcătoşii"},{"number":38,"text":"Ba nu! Jur pe ceea ce vedeţi"},{"number":39,"text":"şi pe ceea ce nu vedeţi"},{"number":40,"text":"Acestea sunt spusele unui trimis cinstit"},{"number":41,"text":"şi nu sunt spusele unui poet — atât de puţin credeţi"},{"number":42,"text":"şi nici ale unui prezicător — atât de puţin cugetaţi"},{"number":43,"text":"Ci este o Pogorâre de la Domnul lumilor"},{"number":44,"text":"Dacă acesta ar fi făcut născociri asupra Noastră"},{"number":45,"text":"l-am fi apucat cu mâna dreaptă"},{"number":46,"text":"apoi i-am fi tăiat vena gâtului"},{"number":47,"text":"şi nici unul dintre voi nu ne-ar fi putut sta în cale"},{"number":48,"text":"Aceasta este drept amintire celor temători"},{"number":49,"text":"însă Noi ştim că unii dintre voi o socotesc minciună"},{"number":50,"text":"Ea este tânguire celor tăgăduitori"},{"number":51,"text":"Acesta este Adevărul cel adevărat"},{"number":52,"text":"Preamăreşte Numele Domnului tău cel Mare"}]}