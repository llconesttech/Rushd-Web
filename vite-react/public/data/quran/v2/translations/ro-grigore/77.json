{"number":77,"edition":"ro.grigore","ayahs":[{"number":1,"text":"Pe trimisele neîncetat"},{"number":2,"text":"Pe vântoasele aprige la suflat"},{"number":3,"text":"Pe solii iute răspânditori"},{"number":4,"text":"Pe despărţitorii osânditori"},{"number":5,"text":"Pe ai amintirii aducători"},{"number":6,"text":"— întru dezvinuire ori întru predicare —"},{"number":7,"text":"Cu ce sunteţi ameninţaţi va veni neapărat"},{"number":8,"text":"când stelele vor fi şterse"},{"number":9,"text":"când cerul va fi despicat"},{"number":10,"text":"când munţii vor fi în ţăndări aruncaţi"},{"number":11,"text":"când trimişilor un răgaz le va fi dat"},{"number":12,"text":"Pentru ce zi au fost sorocite, oare"},{"number":13,"text":"Pentru Ziua Cumpenei"},{"number":14,"text":"Cum vei şti tu oare ce este Ziua Cumpenei"},{"number":15,"text":"În Ziua aceea, vai celor care hulesc"},{"number":16,"text":"Nu i-am nimicit pe oamenii dintâi"},{"number":17,"text":"Nu îi facem pe cei de apoi să le urmeze"},{"number":18,"text":"Aşa vom face cu toţi nelegiuiţii"},{"number":19,"text":"În Ziua aceea, vai celor care hulesc"},{"number":20,"text":"Nu v-am creat Noi din apă lepădată"},{"number":21,"text":"pe care am pus-o într-un vas trainic"},{"number":22,"text":"până la un soroc ştiut"},{"number":23,"text":"Noi am sortit aşa! Ferice de cei sortitori"},{"number":24,"text":"În Ziua aceea, vai celor care hulesc"},{"number":25,"text":"N-am făcut Noi pământul loc de adunare"},{"number":26,"text":"pentru vii şi pentru morţi"},{"number":27,"text":"Nu am înălţat Noi munţii semeţi? Şi v-am dat să beţi apă dulce"},{"number":28,"text":"În Ziua aceea, vai celor care hulesc"},{"number":29,"text":"Duceţi-vă la ceea ce-aţi hulit"},{"number":30,"text":"Duceţi-vă către umbra în trei ramuri împărţită"},{"number":31,"text":"care nici nu umbreşte şi nici de flacără nu scuteşte"},{"number":32,"text":"Ea împrăştie scântei cât palatul"},{"number":33,"text":"asemenea unor galbene cămile"},{"number":34,"text":"În Ziua aceea, vai celor care hulesc"},{"number":35,"text":"În Ziua aceea, ei nu vor putea vorbi"},{"number":36,"text":"şi nu li se va îngădui să se dezvinovăţească"},{"number":37,"text":"În Ziua aceea, vai celor care hulesc"},{"number":38,"text":"Aceasta va fi Ziua Cumpenei când vă vom strânge pe voi laolaltă cu cei dintâi"},{"number":39,"text":"Dacă aveţi vreun vicleşug, vicleniţi asupra Mea"},{"number":40,"text":"În Ziua aceea, vai celor care hulesc"},{"number":41,"text":"Cei temători vor sta la umbră, lângă izvoare"},{"number":42,"text":"şi vor avea fructele pe care şi le doresc"},{"number":43,"text":"“Mâncaţi şi beţi în tihnă ca răsplată a faptelor voastre!”"},{"number":44,"text":"Aşa îi răsplătim Noi pe cei ce-au făptuit binele"},{"number":45,"text":"În Ziua aceea, vai celor care hulesc"},{"number":46,"text":"“Mâncaţi şi bucuraţi-vă puţin, voi, cei care sunteţi nelegiuiţi!”"},{"number":47,"text":"În Ziua aceea, vai celor care hulesc"},{"number":48,"text":"Când li se spune: “Îngenunchiaţi!” Ei nu îngenunche"},{"number":49,"text":"În Ziua aceea, vai celor care hulesc"},{"number":50,"text":"După aceasta, în ce spusă vor mai crede"}]}