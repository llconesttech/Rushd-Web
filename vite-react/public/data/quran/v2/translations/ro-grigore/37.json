{"number":37,"edition":"ro.grigore","ayahs":[{"number":1,"text":"Pe cei aşezaţi pe rânduri"},{"number":2,"text":"ce se leapădă cu tărie"},{"number":3,"text":"ce recită întru amintire"},{"number":4,"text":"Dumnezeul vostru este Unul"},{"number":5,"text":"El este Domnul cerurilor, al pământului şi a ceea ce se află între ele. El este Domnul Răsăriturilor"},{"number":6,"text":"Noi am împodobit cerul cel mai de jos cu stele"},{"number":7,"text":"ca pază împotriva oricărui diavol răzvrătit"},{"number":8,"text":"Ei nu le pot asculta pe căpeteniile preaînalte, căci sunt loviţi din toate părţile"},{"number":9,"text":"Ei sunt alungaţi şi vor avea parte de o necurmată osândă"},{"number":10,"text":"iar pe cel care a apucat ceva, o flacără sfredelitoare îl urmăreşte"},{"number":11,"text":"Întreabă-i: “Sunt ei mai tari la făptură decât alţii pe care Noi i-am creat?” Noi i-am creat din lut cleios"},{"number":12,"text":"Tu te miri, iar ei îşi bat joc"},{"number":13,"text":"Când le aminteşti, ei nu-şi amintesc"},{"number":14,"text":"Când văd un semn, caută să-şi bată joc"},{"number":15,"text":"şi spun: “Aceasta nu este decât o vrajă vădită"},{"number":16,"text":"Când vom muri şi vom fi ţărână şi oase, vom mai fi sculaţi noi"},{"number":17,"text":"ori strămoşii noştri dintâi?”"},{"number":18,"text":"Spune: “Da, şi veţi fi umiliţi!”"},{"number":19,"text":"Un sigur ţipăt şi vor vedea atunci"},{"number":20,"text":"Vor spune: “Vai nouă! Aceasta este Ziua Judecăţii!”"},{"number":21,"text":"Aceasta este Ziua Cumpenei pe care voi aţi socotit-o minciună"},{"number":22,"text":"Adunaţi-i pe cei nedrepţi, cu soţiile lor, precum şi cu cei cărora li se închinau"},{"number":23,"text":"în locul lui Dumnezeu, apoi călăuziţi-i pe drumul Iadului"},{"number":24,"text":"Opriţi-i! Vor fi întrebaţi"},{"number":25,"text":"“De ce nu vă ajutaţi unii pe alţii?”"},{"number":26,"text":"În Ziua aceea, ei vor căuta însă să se supună"},{"number":27,"text":"Se vor întoarce unii către alţii întrebându-se"},{"number":28,"text":"şi vor spune: “Voi aţi venit la noi cu jurământ!”"},{"number":29,"text":"(Diavolii) vor spune: “Nu, voi nu aţi fost credincioşi"},{"number":30,"text":"Noi nu am avut nici o împuternicire asupra voastră, ci voi aţi fost un popor ticălos"},{"number":31,"text":"Spusa Domnului nostru s-a împlinit asupra noastră, şi noi acum gustăm"},{"number":32,"text":"Noi v-am amăgit fiindcă noi înşine eram amăgiţi.”"},{"number":33,"text":"În Ziua aceea, vor fi părtaşi la osândă"},{"number":34,"text":"Aşa vom face cu toţi nelegiuiţii"},{"number":35,"text":"Când li se spunea: “Nu este dumnezeu afară de Dumnezeu”, ei se îngâmfau"},{"number":36,"text":"şi spuneau: “Să ne părăsim dumnezeii noştri pentru un poet îndrăcit?”"},{"number":37,"text":"Ba nu! El a venit cu Adevărul şi i-a mărturisit ca drepţi pe cei trimişi înaintea sa"},{"number":38,"text":"Veţi gusta osânda cea dureroasă"},{"number":39,"text":"însă nu veţi fi răsplătiţi decât pentru ceea ce aţi făptuit"},{"number":40,"text":"afară de robii credincioşi lui Dumnezeu"},{"number":41,"text":"care vor avea o înzestrare cunoscută"},{"number":42,"text":"fructe, şi vor fi cinstiţi"},{"number":43,"text":"în Grădinile Plăcerii"},{"number":44,"text":"pe paturi faţă în faţă"},{"number":45,"text":"Printre ei va umbla un pocal de la izvor"},{"number":46,"text":"limpede şi desfătător pentru băutori"},{"number":47,"text":"care nu dă ameţeală şi nici nu se termină"},{"number":48,"text":"Cele cu ochi mari şi cu priviri neprihănite vor sta lângă ei"},{"number":49,"text":"şi vor fi asemenea ouălor ascunse"},{"number":50,"text":"Ei se vor întoarce unii spre alţii întrebându-se"},{"number":51,"text":"Unul dintre ei va spune: “Aveam un prieten care spunea"},{"number":52,"text":"“Oare tu eşti dintre cei care mărturisesc Adevărul"},{"number":53,"text":"Vom mai fi judecaţi după ce vom muri şi vom fi ţărână şi oase?”"},{"number":54,"text":"Unul va spune: “Vedeţi ceva de sus?”"},{"number":55,"text":"El va privi de sus şi îl va vedea pe prietenul său în mijlocul Iadului"},{"number":56,"text":"El îi va spune: “Pe Dumnezeu! Puţin a lipsit să mă pierzi şi pe mine"},{"number":57,"text":"Fără harul lui Dumnezeu aş fi fost printre cei puşi la cazne"},{"number":58,"text":"Nu suntem, aşadar, morţi"},{"number":59,"text":"Ba da, însă doar de moartea noastră dintâi şi nu vom fi osândiţi!”"},{"number":60,"text":"Da, acesta este fericirea cea mare"},{"number":61,"text":"Întru aceasta, să trudească truditorii"},{"number":62,"text":"Oare acesta nu este o gazdă mai bună decât copacul Zeqqum"},{"number":63,"text":"Noi l-am făcut ca o ispită celor nedrepţi"},{"number":64,"text":"El este un copac ce iese din fundul Iadului"},{"number":65,"text":"iar rodul său este asemenea căpăţânilor de diavoli"},{"number":66,"text":"Ei vor mânca din el şi îşi vor umple burţile"},{"number":67,"text":"apoi după el vor bea un amestec clocotind"},{"number":68,"text":"şi se vor întoarce iarăşi în Iad"},{"number":69,"text":"Ei vor afla acolo pe taţii lor rătăciţi"},{"number":70,"text":"şi se vor grăbi pe urmele lor"},{"number":71,"text":"Cei mai mulţi dintre cei dintâi au fost, înaintea lor, rătăciţi"},{"number":72,"text":"chiar dacă Noi le-am trimis predicatori"},{"number":73,"text":"Vezi cum a fost sfârşitul celor care li s-a predicat"},{"number":74,"text":"afară de robii credincioşi lui Dumnezeu"},{"number":75,"text":"Noe Ne-a chemat! Cât de Buni sunt Cei care răspund"},{"number":76,"text":"Noi l-am mântuit pe el şi pe ai săi de potopul cel mare"},{"number":77,"text":"Noi am făcut seminţia sa să rămână"},{"number":78,"text":"Şi am lăsat amintirea sa în veac"},{"number":79,"text":"“Pace lui Noe, în toate lumile!”"},{"number":80,"text":"Aşa îi răsplătim pe cei făptuitori de bine"},{"number":81,"text":"El este dintre robii Noştri credincioşi"},{"number":82,"text":"Apoi i-am înecat pe ceilalţi"},{"number":83,"text":"De partea lui a fost şi Abraham"},{"number":84,"text":"El a venit la Domnul tău cu toată inima"},{"number":85,"text":"spunând tatălui său şi poporului său: “Cui vă închinaţi voi"},{"number":86,"text":"O înşelătorie, dumnezei afară de Dumnezeu, este ceea ce vreţi"},{"number":87,"text":"Ce vă închipuiţi despre Domnul lumilor?”"},{"number":88,"text":"Apoi aruncă o privire spre stele şi spuse"},{"number":89,"text":"“Eu sunt bolnav!”"},{"number":90,"text":"Atunci ei îi întoarseră spatele şi plecară"},{"number":91,"text":"El se repezi, atunci, la dumnezeii lor şi le spuse: “Nu mâncaţi"},{"number":92,"text":"Ce aveţi de nu vorbiţi?”"},{"number":93,"text":"El se repezi asupra lor lovindu-i cu dreapta"},{"number":94,"text":"Oamenii se întoarseră la el alergând"},{"number":95,"text":"El le spuse: “Vă închinaţi la ceea ce aţi cioplit"},{"number":96,"text":"iar Dumnezeu v-a creat pe voi şi ceea ce faceţi?”"},{"number":97,"text":"Ei spuseră: “Zidiţi-i o zidire şi aruncaţi-l în Iad!”"},{"number":98,"text":"Ei au vrut să viclenească asupra lui, însă Noi i-am înjosit"},{"number":99,"text":"El spuse: “Eu voi merge către Domnul meu, iar El mă va călăuzi"},{"number":100,"text":"Domnul meu! Dăruieşte-mi un fiu dintre cei drepţi”"},{"number":101,"text":"Atunci îi vestirăm un fecior blând"},{"number":102,"text":"Când ajunse să trudească alături de el, îi spuse: “O, fiul meu! Am văzut în vis că se făcea că te jertfeam. Cum vezi tu oare acest lucru?” El spuse: “O, tată! Fă ceea ce ţi s-a poruncit şi mă vei afla dintre cei răbdători, dacă Dumnezeu va voi!”"},{"number":103,"text":"După ce amândoi s-au supus, iar Abraham s-a prosternat"},{"number":104,"text":"Noi i-am strigat: “O, Abraham"},{"number":105,"text":"Tu ai crezut vedenia. Astfel îi răsplătim Noi pe făptuitorii de bine"},{"number":106,"text":"Aceasta a fost încercarea cea fără de tăgadă.”"},{"number":107,"text":"Noi l-am răscumpărat printr-o jertfă măreaţa"},{"number":108,"text":"şi am lăsat amintirea sa în veac"},{"number":109,"text":"“Pace lui Abraham!”"},{"number":110,"text":"Astfel îi răsplătim Noi pe făptuitorii de bine"},{"number":111,"text":"El a fost dintre robii Noştri credincioşi"},{"number":112,"text":"Noi i l-am vestit pe Isaac, un profet între cei drepţi"},{"number":113,"text":"Şi i-am binecuvântat pe el şi pe Isaac. Şi din seminţia lor a fost şi cel făptuitor de bine, precum şi cel nedrept cu sine în chip vădit"},{"number":114,"text":"Noi am dăruit binele lui Moise şi lui Aaron şi"},{"number":115,"text":"i-am mântuit pe ei şi pe poporul lor de potopul cel mare"},{"number":116,"text":"I-am ajutat şi ei au fost învingători"},{"number":117,"text":"Noi le-am dăruit Cartea cea desluşită"},{"number":118,"text":"şi i-am călăuzit pe o Cale Dreaptă"},{"number":119,"text":"Şi am lăsat amintirea lor în veac"},{"number":120,"text":"“Pace lui Moise şi lui Aaron!”"},{"number":121,"text":"Astfel îi răsplătim Noi pe făptuitorii de bine"},{"number":122,"text":"Amândoi au fost dintre robii Noştri credincioşi"},{"number":123,"text":"Şi Elias a fost dintre cei trimişi"},{"number":124,"text":"El spuse poporului său: “Nu vă este teamă de Dumnezeu"},{"number":125,"text":"Îl chemaţi pe Baal şi îl părăsiţi pe bunul Creator"},{"number":126,"text":"pe Dumnezeu, Domnul vostru şi Domnul strămoşilor voştri dintâi?”"},{"number":127,"text":"Ei l-au socotit mincinos şi vor fi daţi osândei"},{"number":128,"text":"afară de robii devotaţi lui Dumnezeu"},{"number":129,"text":"Noi am lăsat amintirea sa în veac"},{"number":130,"text":"“Pace lui Elias!”"},{"number":131,"text":"Astfel îi răsplătim pe făptuitorii de bine"},{"number":132,"text":"El a fost dintre robii Noştri credincioşi"},{"number":133,"text":"Şi Lot a fost dintre cei trimişi"},{"number":134,"text":"Noi l-am mântuit pe el şi pe ai săi laolaltă"},{"number":135,"text":"afară de o bătrână ce a fost între cei rămaşi în urmă"},{"number":136,"text":"Apoi i-au stârpit pe ceilalţi"},{"number":137,"text":"iar voi treceţi peste ei dimineaţa"},{"number":138,"text":"şi noaptea. Oare nu pricepeţi"},{"number":139,"text":"Şi Iona a fost dintre cei trimişi"},{"number":140,"text":"El a fugit la corabia încărcată"},{"number":141,"text":"apoi a tras la sorţi, şi a fost dintre cei sortiţi pieirii"},{"number":142,"text":"Peştele l-a înghiţit pe când se dojenea pe sine"},{"number":143,"text":"Dacă nu ar fi fost printre cei care preamăresc"},{"number":144,"text":"ar fi rămas în pântecele lui până în Ziua Învierii"},{"number":145,"text":"Noi l-am aruncat apoi bolnav pe ţărmul gol"},{"number":146,"text":"şi am făcut să crească asupra lui un copac de Yaqtin"},{"number":147,"text":"Noi l-am trimis apoi la o sută de mii de oameni ori chiar mai mulţi"},{"number":148,"text":"Ei au crezut şi Noi le-am dăruit bucurii o vreme"},{"number":149,"text":"“Domnul tău are fiice, pe când ei au fii"},{"number":150,"text":"Am creat, sub ochii lor, îngerii-femei?”"},{"number":151,"text":"Vor spune oare în nemernicia lor"},{"number":152,"text":"“Dumnezeu a odrăslit!...” Da, sunt mincinoşi"},{"number":153,"text":"El a ales fiicele înaintea fiilor"},{"number":154,"text":"“Ce aveţi? Cum judecaţi"},{"number":155,"text":"Nu chibzuiţi deloc"},{"number":156,"text":"Ori poate aveţi vreo împuternicire desluşită"},{"number":157,"text":"Veniţi cu Cartea voastră, dacă spuneţi adevărul!”"},{"number":158,"text":"Ei au făcut între El şi ginni o înrudire, însă nu ştiu că ginni vor fi şi ei aduşi înaintea Lui"},{"number":159,"text":"Mărire lui Dumnezeu peste ceea ce-şi închipuie ei"},{"number":160,"text":"afară de robii lui Dumnezeu cei curaţi"},{"number":161,"text":"Nici voi şi nici cei la care vă închinaţi"},{"number":162,"text":"nu veţi ispiti pe nimeni"},{"number":163,"text":"ci numai pe cel care va fi azvârlit în Iad"},{"number":164,"text":"“Nu este nimeni dintre noi care să nu aibă un loc cunoscut"},{"number":165,"text":"Noi suntem cei aşezaţi în rânduri"},{"number":166,"text":"Noi suntem cei care Îl preamărim.”"},{"number":167,"text":"Ei au să spună"},{"number":168,"text":"“Dacă am fi avut o amintire de la cei dintâi"},{"number":169,"text":"am fi fost robii lui Dumnezeu cei devotaţi.”"},{"number":170,"text":"Ei nu au crezut în El, însă vor afla curând"},{"number":171,"text":"Cuvântul Nostru a mers înainte la robii Noştri trimişi"},{"number":172,"text":"Şi ei vor fi cei ajutaţi"},{"number":173,"text":"şi oştirea noastră va învinge pentru ei"},{"number":174,"text":"Întoarce-le spatele o vreme"},{"number":175,"text":"Uită-te la ei, căci şi ei se vor uita curând"},{"number":176,"text":"Caută să grăbească osânda Noastră"},{"number":177,"text":"Când se va coborî în curtea lor va fi o dimineaţă rea pentru cei cărora li s-a predicat"},{"number":178,"text":"Întoarce-le spatele o vreme"},{"number":179,"text":"Uită-te la ei, căci şi ei se vor uita curând"},{"number":180,"text":"Mărire Domnului tău, Domnul Puterii asupra a ceea ce-şi închipuie ei"},{"number":181,"text":"Pace trimişilor"},{"number":182,"text":"Laudă lui Dumnezeu, Domnul lumilor"}]}