{"number":68,"edition":"ro.grigore","ayahs":[{"number":1,"text":"Nun. Pe condei şi pe ceea ce scriu ei"},{"number":2,"text":"Tu, har Domnului tău, nu eşti îndrăcit"},{"number":3,"text":"O răsplată necurmată vei avea"},{"number":4,"text":"Tu ai o fire prea-înălţată"},{"number":5,"text":"Ai să vezi şi au să vadă"},{"number":6,"text":"care dintre voi este apucatul"},{"number":7,"text":"Domnul tău îi ştie prea bine pe cei care s-au rătăcit de la Calea Sa, precum îi ştie prea bine pe cei călăuziţi"},{"number":8,"text":"Nu da ascultare celor care hulesc"},{"number":9,"text":"Ar dori să-i măguleşti, ca şi ei să te măgulească"},{"number":10,"text":"Nu da ascultare celui care se tot jură, însă este om de nimic"},{"number":11,"text":"şi nici clevetitorului care umblă cu bârfa"},{"number":12,"text":"nici celui care se pune în calea binelui, călcător de lege şi păcătos"},{"number":13,"text":"nici celui lacom care, pe deasupra, mai este şi lepădat"},{"number":14,"text":"Nu-i da ascultare chiar de este avut în bogăţie şi fii"},{"number":15,"text":"Când versetele Noastre îi sunt citite, el spune: “Poveşti de-ale celor dintâi!”"},{"number":16,"text":"Atunci, Noi îl vom însemna pe nas"},{"number":17,"text":"Noi îi vom pune la încercare, precum i-am pus pe stăpânii grădinii care juraseră că dimineaţa o vor culege toată"},{"number":18,"text":"fără nici o îngrădire"},{"number":19,"text":"O urgie de la Domnul tău a trecut peste ea, în vreme ce ei dormeau"},{"number":20,"text":"iar dimineaţa, era ca şi culeasă"},{"number":21,"text":"Sculându-se de dimneaţă, au început să se strige"},{"number":22,"text":"“Plecaţi devreme la ogor, de sunteţi cu adevărat culegători.”"},{"number":23,"text":"Şi plecară la drum şuşotind între ei"},{"number":24,"text":"“Astăzi, nu cumva să intre vreun sărman peste voi!”"},{"number":25,"text":"Plecară devreme cu aceasta în gând, deşi aveau destul"},{"number":26,"text":"Când o văzură, spuseră: “Precis ne-am rătăcit!”"},{"number":27,"text":"Suntem acum lipsiţi de tot!”"},{"number":28,"text":"Cel mai cumsecade dintre ei spuse: “Nu v-am spus eu să-l fi preamărit pe Dumnezeu?”"},{"number":29,"text":"Ei spuseră: “Mărire Domnului nostru! Da, am fost nedrepţi.”"},{"number":30,"text":"Şi ei se întoarseră atunci unii către alţii dojenindu-se"},{"number":31,"text":"Ei spuseră: “Vai nouă! Am fost nişte ticăloşi"},{"number":32,"text":"Poate Domnul nostru ne va da nouă în schimb ceva mai bun decât aceasta. Către Domnul nostru noi căutăm.”"},{"number":33,"text":"Aceasta le-a fost osânda, însă osânda din Viaţa de Apoi va fi mult mai mare. O, dacă ar şti"},{"number":34,"text":"Cei care se tem de Dumnezeu au, la Domnul lor, Grădinile Plăcerii"},{"number":35,"text":"Cum să-i facem pe cei supuşi deopotrivă cu cei nelegiuiţi"},{"number":36,"text":"Ce aveţi? Cum judecaţi"},{"number":37,"text":"Aveţi vreo carte din care învăţaţi"},{"number":38,"text":"Din care aveţi ce alege"},{"number":39,"text":"Ori aveţi jurăminte de la Noi care ajung până în Ziua Învierii că veţi avea ceea ce judecaţi voi"},{"number":40,"text":"Întreabă-i: “Care, dintre voi, este chezaş?”"},{"number":41,"text":"Au dumnezei-părtaşi? Să vină cu părtaşii lor, dacă spun adevărul"},{"number":42,"text":"În Ziua când picioarele vor fi dezgolite, vor fi chemaţi să se prosterneze, însă nu vor mai putea"},{"number":43,"text":"Îşi vor lăsa privirile în jos şi vor fi acoperiţi de ruşine, căci au fost chemaţi să se prosterneze pe când erau sănătoşi"},{"number":44,"text":"Lasă-Mă cu cel care socoate mincinoasă această Spusă, Noi îl vom duce din treaptă în treaptă pe unde nici nu ştie"},{"number":45,"text":"Eu le mai dau un răgaz. Vicleşugul meu este fără greş"},{"number":46,"text":"Le ceri tu vreo răsplată? Atunci ar fi împovăraţi de datorii strivitoare"},{"number":47,"text":"Ori sunt ei atât de aproape de Taină încât scriu"},{"number":48,"text":"Rabdă întru judecata Domnului tău şi nu fi ca Omul din peşte care striga pe când se înăbuşea"},{"number":49,"text":"Dacă un har de la Domnul său nu l-ar fi ajuns, ar fi fost aruncat ca un blestemat pe pământul gol"},{"number":50,"text":"Domnul său l-a ales şi l-a făcut dintre cei drepţi"},{"number":51,"text":"Tăgăduitorii mai că te străpung cu privirea când aud amintirea şi spun: “Cu adevărat este îndrăcit!”"},{"number":52,"text":"Aceasta nu este însă decât o amintire pentru lumi"}]}