{"number":76,"edition":"sv.bernstrom","ayahs":[{"number":1,"text":"EN OÄNDLIG tid förflöt före människans ankomst, [en tid] då hon var något helt okänt"},{"number":2,"text":"För att sätta henne på prov har Vi skapat människan av en droppe av ett flöde, blandat [med ett annat flöde], och så har Vi gett henne hörsel och syn"},{"number":3,"text":"Vi har visat henne [hennes] väg, [och det är sedan hennes sak] att antingen visa tacksamhet [och följa vägledningen] eller att visa otacksamhet och så förneka [Oss]"},{"number":4,"text":"För dem som väljer förnekelsens väg har Vi kedjor och järn och en flammande eld i beredskap"},{"number":5,"text":"Men de gudfruktiga skall tömma en bägare [vin] spetsat med kamfer"},{"number":6,"text":"[från] en källa där Guds tjänare släcker törsten och vars flöde aldrig sinar"},{"number":7,"text":"[Det är] de som står fast vid sina löften och som bävar för den Dag då skräcken skall överskugga allt"},{"number":8,"text":"de som ger den fattige, den faderlöse och fången att äta - oavsett deras eget behov och det pris de sätter på [födan]"},{"number":9,"text":"[och säger:] \"Det är för Guds skull vi ger er att äta och vi väntar ingen gengåva och inget tack från er"},{"number":10,"text":"vi fruktar vad vår Herre [har i beredskap för oss] en olycksdiger Dag"},{"number":11,"text":"Den Dagen skall Gud skydda dem mot allt ont och skänka dem kraft och glädje"},{"number":12,"text":"och belöna med en [evigt grönskande] lustgård och [dräkter av] silke för deras tålamod och uthållighet"},{"number":13,"text":"I denna [lustgård] skall de vila på divaner, stödda [på mjuka kuddar], och där skall de varken utsättas för solens [hetta] eller för köld"},{"number":14,"text":"skuggorna skall luta sig över dem och [fruktträden] tjänstvilligt bjuda ut sin frukt"},{"number":15,"text":"Och fat av silver skall bäras omkring och bägare, genomskinliga som kristall"},{"number":16,"text":"som [om de hade varit] av kristall [fastän de är] av silver; och de bestämmer [själva] hur mycket [som skall sättas för dem]"},{"number":17,"text":"Och [i lustgården] skall de bjudas en dryck spetsad med ingefära"},{"number":18,"text":"från en källa vars namn är Salsabeel"},{"number":19,"text":"Och de skall betjänas av evigt unga gossar, som du skulle kunna tro vara kringströdda pärlor"},{"number":20,"text":"och vart du än vänder dig, ser du överallt glädje och överdådig prakt"},{"number":21,"text":"Och de skall bära dräkter av grönt siden och brokad och som smycken skall de ha armringar av silver. Och deras Herre skall stilla deras törst med den renaste dryck"},{"number":22,"text":"[Och en röst skall säga:] \"Detta är lönen för era mödor, som [Gud] har sett med välbehag"},{"number":23,"text":"JA, DET är Vi, som steg för steg har uppenbarat för dig denna Koran"},{"number":24,"text":"Vänta därför med tålamod [Muhammad] på din Herres dom, och lyssna inte till någon av dem som är djupt sjunkna i synd eller framhärdar i förnekelse"},{"number":25,"text":"Och åkalla din Herres namn när dagen gryr och när aftonen är nära"},{"number":26,"text":"och fall ned i tillbedjan inför Honom också under natten, och prisa och lova Honom utan avbrott en hel natt"},{"number":27,"text":"De älskar livet och dess flyktiga glädjeämnen [över allt annat] och de skjuter undan [alla tankar på] den svåra Dag [som skall komma]"},{"number":28,"text":"Det är Vi som har skapat dem och gett deras lemmar och leder styrka, men om Vi vill kan Vi i deras ställe sätta andra, som liknar dem"},{"number":29,"text":"DETTA är en påminnelse. Låt då den som vill, söka en väg till sin Herre"},{"number":30,"text":"Men ni kan bara vilja om [också] Gud vill [att ni söker denna väg]; Gud är allvetande, vis"},{"number":31,"text":"Han innesluter den Han vill i Sin nåd; men för de orättfärdiga har Han ett plågsamt straff i beredskap"}]}