{"number":37,"edition":"sv.bernstrom","ayahs":[{"number":1,"text":"VID DEM som ställer upp i sluten ordning"},{"number":2,"text":"och som med kraft driver bort [det onda]"},{"number":3,"text":"och som läser högt [Guds] påminnelser"},{"number":4,"text":"Er Gud är förvisso den Ende Guden"},{"number":5,"text":"Herren över himlarna och jorden och allt som är däremellan och alla soluppgångars Herre"},{"number":6,"text":"Vi har smyckat den nedre himlen med stjärnor och stjärnskott"},{"number":7,"text":"ett skydd mot alla upproriska andar"},{"number":8,"text":"som inte skall lyssna till de högsta väsendenas [tal]. Därför drivs de bort [av stjärnskott] från alla håll"},{"number":9,"text":"obönhörligt utstötta - och deras straff skall vara utan ände"},{"number":10,"text":"Men den som snappar upp något [av den förbjudna kunskapen] skall förföljas av en flamma av eld som borrar sig igenom allt"},{"number":11,"text":"FRÅGA DEM, [Muhammad, som förnekar uppståndelsen] vad de anser ha varit den svårare uppgiften: att skapa dem - som Vi skapade av fast, formbar lera - eller [allt annat, himlarna och jorden och vad däremellan är,] som Vi har skapat"},{"number":12,"text":"Men när du häpnar [inför Guds skapelseunder], hånar de och gör narr av dig"},{"number":13,"text":"Och när de blir påminta, stämmer påminnelsen dem inte till eftertanke"},{"number":14,"text":"Och ser de ett [Guds] tecken, skämtar de om det"},{"number":15,"text":"och säger: \"Detta är uppenbarligen ingenting annat än trolldom"},{"number":16,"text":"Skulle vi efter döden, när vi blivit mull och murkna ben, återuppstå till nytt liv"},{"number":17,"text":"Och kanske våra förfäder likaså"},{"number":18,"text":"Säg: \"Ja, helt visst, och ni kommer att förödmjukas"},{"number":19,"text":"Ett enda mäktigt rop skall ljuda, och de kommer att se [den nya verkligheten]"},{"number":20,"text":"och jämra sig: \"Vi är förlorade! Detta är Domens dag"},{"number":21,"text":"[Och en röst hörs:] \"Detta är Åtskillnadens dag [då de orättfärdiga skall skiljas från de rättfärdiga, en Dag] som ni påstod aldrig skulle komma"},{"number":22,"text":"[Och Guds befallning ljuder:] \"För samman de orättfärdiga och deras gelikar med dem som de tillbad"},{"number":23,"text":"i Guds ställe, och visa dem vägen till helvetet"},{"number":24,"text":"och låt dem göra halt [där].\" [Då] skall de tillfrågas"},{"number":25,"text":"Hur är det fatt med er? Ni hjälper ju inte varandra"},{"number":26,"text":"Nej, den Dagen kommer de att ge upp sitt motstånd"},{"number":27,"text":"Men de närmar sig varandra och var och en försöker lägga över ansvaret [för sin synd] på en annan"},{"number":28,"text":"[De första] säger: \"Det var ni som kom mot oss från höger"},{"number":29,"text":"[Och de andra] svarar: \"Nej, ni var människor utan tro"},{"number":30,"text":"Vi hade alls ingen makt över er; tvärtom var ni egensinniga och påstridiga"},{"number":31,"text":"Vår Herres ord mot oss har nu gått i uppfyllelse och vi måste lida [vårt straff]"},{"number":32,"text":"Vi ledde er på avvägar, men vi var [själva] vilseledda"},{"number":33,"text":"Ja, den Dagen skall de tillsammans lida samma straff"},{"number":34,"text":"Så behandlar Vi de obotfärdiga syndarna"},{"number":35,"text":"Varje gång de fick höra orden \"det finns ingen gud utom Gud\", kände de hur högmodet steg dem åt huvudet"},{"number":36,"text":"[tills] de sade: \"Skall vi överge våra gudar för en galen poets skull"},{"number":37,"text":"Nej, han [är varken galen eller poet! Han är Vårt sändebud som] har kommit till dem med sanningen och med bekräftelse av [de tidigare] budbärarnas [budskap]"},{"number":38,"text":"Ni skall sannerligen få utstå ett plågsamt straff"},{"number":39,"text":"men ni skall inte straffas för annat [eller mer] än vad ni gjorde"},{"number":40,"text":"Men Guds sanna tjänare"},{"number":41,"text":"skall förses med det som är förutbestämt [för dem]"},{"number":42,"text":"alla frukter [som de har lust till] - och de skall visas stor heder"},{"number":43,"text":"i lycksalighetens lustgårdar"},{"number":44,"text":"På högsäten [skall de sitta] vända mot varandra"},{"number":45,"text":"Och en skål skall bäras runt [med en dryck] från en ren källa"},{"number":46,"text":"vit [som mjölk] och vars fina smak hänför dem som dricker"},{"number":47,"text":"i den finns ingenting som grumlar tankeredan och den ger inget rus"},{"number":48,"text":"Och hos dem skall vara följeslagerskor med fagra ögon och blygt sänkt blick"},{"number":49,"text":"[sköna och orörda] som [strutsens i sanden] gömda ägg"},{"number":50,"text":"Och de [saliga] närmar sig varandra och frågar [om livet på jorden]"},{"number":51,"text":"En av dem säger: \"Jag hade en nära vän"},{"number":52,"text":"som brukade fråga: 'Hör du verkligen till dem som tror"},{"number":53,"text":"att vi, efter att ha dött och blivit mull och torra ben, skall föras fram för att rannsakas och dömas?'”"},{"number":54,"text":"[Och:] \"Vill ni se ned"},{"number":55,"text":"Och när han ser ned, ser han [vännen] mitt i Elden"},{"number":56,"text":"[och] utropar: \"Vid Gud! Det var nära att du drog mig med dig i fördärvet"},{"number":57,"text":"om inte Gud hade varit mig nådig skulle jag helt säkert ha hört till dem som förs dit [där du är]"},{"number":58,"text":"[Och han fortsätter:] \"Vi skall alltså inte dö [på nytt]"},{"number":59,"text":"efter vår död [på jorden] och inte straffas"},{"number":60,"text":"Det är sannerligen en stor, en lysande seger"},{"number":61,"text":"Låt alla som strävar, sträva efter att uppnå ett sådant [mål]"},{"number":62,"text":"Är inte det som bjuds [i paradiset] bättre än [det mottagande som bestås i helvetet under] det träd i vars frukt döden lurar"},{"number":63,"text":"Vi har gjort [trädet] till en prövning för dem som begår orätt"},{"number":64,"text":"Det växer på helvetets botten"},{"number":65,"text":"dess frukt liknar djävulshuvuden"},{"number":66,"text":"som de [dömda] får äta för att stilla sin hunger"},{"number":67,"text":"Till detta får de sedan dricka smutsigt, brännhett vatten"},{"number":68,"text":"Efter detta [mottagande] förs de ned i helvetet"},{"number":69,"text":"De såg hur deras fäder gick vilse"},{"number":70,"text":"och de hade bråttom att följa i deras spår"},{"number":71,"text":"Ja, före dem gick de flesta människor bland gångna tiders folk vilse"},{"number":72,"text":"trots att Vi hade sänt varnare till dem"},{"number":73,"text":"och se hur slutet blev för dem som varnades [förgäves]"},{"number":74,"text":"[för alla] utom för Guds sanna tjänare"},{"number":75,"text":"OCH NOA anropade Oss [om hjälp mot sitt folk som inte trodde på honom]; och Vi bönhörde honom till fullo"},{"number":76,"text":"Vi räddade honom och hans familj från den stora katastrofen"},{"number":77,"text":"och gav hans efterkommande en plats [på jorden]"},{"number":78,"text":"och Vi lät hans minne bevaras av senare släkten"},{"number":79,"text":"i alla länder [ber de]: \"Fred och välsignelse över Noa"},{"number":80,"text":"Så belönar Vi dem som gör det goda och det rätta"},{"number":81,"text":"han var en av Våra sant troende tjänare"},{"number":82,"text":"Och Vi lät de andra drunkna"},{"number":83,"text":"ABRAHAM följde samma väg"},{"number":84,"text":"Han steg inför sin Herre med rent hjärta"},{"number":85,"text":"Till sin fader och sitt folk sade han: \"Vad är det ni dyrkar"},{"number":86,"text":"Hyllar ni lögnen om gudar [som har en plats] vid sidan av Gud"},{"number":87,"text":"Vad är då er åsikt om världarnas Herre"},{"number":88,"text":"Och han såg upp mot stjärnorna"},{"number":89,"text":"och sade: \"Jag känner vämjelse [för er skull]"},{"number":90,"text":"Då drog de sig tillbaka och gick ifrån honom"},{"number":91,"text":"Därefter begav han sig i hemlighet till deras gudabilder och frågade: \"Varför tar ni inte för er [av offergåvorna]"},{"number":92,"text":"Hur är det fatt med er? Och ni svarar ju inte"},{"number":93,"text":"Och han smög sig fram till dem och slog till dem med hela sin styrka [så att de gick i stycken]"},{"number":94,"text":"Då fick [människorna] bråttom tillbaka"},{"number":95,"text":"[och] han sade: \"Dyrkar ni [bilder] som ni har huggit till [med era egna händer]"},{"number":96,"text":"fastän Gud har skapat både er och ert hantverk"},{"number":97,"text":"De sade: \"Låt oss bygga ett bål och kasta honom i elden"},{"number":98,"text":"Och de hade [annat] ont i sinnet mot honom, men Vi korsade [deras planer]"},{"number":99,"text":"Och [Abraham] sade: \"Jag skall [lämna er och] gå dit min Herre vill leda mig"},{"number":100,"text":"[Och han bad:] \"Herre! Ge mig en [son, en] av de rättfärdiga"},{"number":101,"text":"Och Vi gav honom det glada budskapet om en son med ett milt och fogligt sinnelag"},{"number":102,"text":"Och då [sonen] hade blivit gammal nog att [arbeta tillsammans med fadern och] delta i hans strävanden, sade [denne]: \"Min käre son! Jag har sett i drömmen att jag offrar dig [åt Gud]. Vad anser du [om detta]?\" [Ismael] svarade: \"Fader, gör som du blir befalld! Om Gud vill, skall du se att jag är tålig och uthärdar [allt]"},{"number":103,"text":"Men så fort de båda hade visat att de underkastade sig Guds vilja och [Abraham] hade lagt [sonen] med tinningen mot marken"},{"number":104,"text":"ropade Vi till honom: \"Abraham [hejda din hand]"},{"number":105,"text":"Du har redan utfört den befallning som du fick i drömmen!\" Så belönar Vi dem som gör det goda och det rätta"},{"number":106,"text":"detta var klart och tydligt en prövning"},{"number":107,"text":"Som lösen för [sonen] tog Vi emot ett präktigt offerdjur"},{"number":108,"text":"och Vi lät hans minne bevaras av senare släkten"},{"number":109,"text":"[som ber:] \"Fred och välsignelse över Abraham"},{"number":110,"text":"Så belönar Vi dem som gör det goda och det rätta"},{"number":111,"text":"Han var en av Våra sant troende tjänare"},{"number":112,"text":"Och Vi gav honom det glada budskapet att Isak [skulle födas åt honom och bli] en profet, en av de rättfärdiga"},{"number":113,"text":"Och Vi välsignade honom och Isak - bland deras efterkommande finns såväl den som gör det goda och det rätta och den som begår uppenbar orätt till skada för sig själv"},{"number":114,"text":"VI VISADE sannerligen Moses och Aron stor nåd"},{"number":115,"text":"då Vi räddade dem och deras landsmän ur [träldomens] förbannelse"},{"number":116,"text":"och Vi hjälpte dem till seger över [sina fiender]"},{"number":117,"text":"Och Vi gav dem Skriften där allt framstår klart och tydligt"},{"number":118,"text":"och ledde dem på den raka vägen"},{"number":119,"text":"Och Vi lät deras minne bevaras av senare släkten"},{"number":120,"text":"[som ber:] \"Fred och välsignelse över Moses och Aron"},{"number":121,"text":"Så belönar Vi dem som gör det goda och det rätta"},{"number":122,"text":"De var två av Våra sant troende tjänare"},{"number":123,"text":"ÄVEN ELIA var en av [Våra] budbärare"},{"number":124,"text":"och han sade till sitt folk: \"Fruktar ni alls inte Gud"},{"number":125,"text":"Ni åkallar Baal och överger Gud, den bäste Skaparen"},{"number":126,"text":"Gud, er Herre och era förfäders Herre"},{"number":127,"text":"Men de beskyllde honom för lögn och de skall sannerligen kallas fram [för att dömas]"},{"number":128,"text":"men inte så Guds sanna tjänare"},{"number":129,"text":"Och Vi lät hans minne bevaras av senare släkten"},{"number":130,"text":"[som ber:] \"Fred och välsignelse över Elia och dem som följde honom"},{"number":131,"text":"Så belönar Vi dem som gör det goda och det rätta"},{"number":132,"text":"Han var en av Våra sant troende tjänare"},{"number":133,"text":"ÄVEN LOT var en av [Våra] budbärare"},{"number":134,"text":"Vi räddade honom och hela hans familj"},{"number":135,"text":"utom en gammal kvinna, som var bland dem som dröjde sig kvar"},{"number":136,"text":"och därpå lät Vi de övriga gå under"},{"number":137,"text":"Ni passerar [ännu i dag] deras [ödelagda boplatser] tidigt om morgonen"},{"number":138,"text":"och när natten faller på. Vill ni inte använda ert förstånd"},{"number":139,"text":"ÄVEN JONA var en av [Våra] budbärare"},{"number":140,"text":"han flydde som en förrymd slav [och gömde sig] ombord på ett fullastat skepp"},{"number":141,"text":"Och så kastade de lott och han förlorade"},{"number":142,"text":"[och de kastade honom i havet] och han slukades av en väldig fisk - han hade nämligen begått ett svårt fel"},{"number":143,"text":"Och hade han inte hört till dem som [också i motgångens dagar] prisar Gud"},{"number":144,"text":"skulle han helt säkert ha blivit kvar i dess buk till den Dag då de [döda] skall återuppväckas"},{"number":145,"text":"Men Vi lät honom kastas upp [ur fiskens buk] på en öde [strand], sjuk [och eländig]"},{"number":146,"text":"och Vi lät en kurbitsplanta växa upp över honom"},{"number":147,"text":"Så sände Vi honom tillbaka till [hans folk,] hundra tusen [människor] eller ännu fler"},{"number":148,"text":"och de trodde [nu på honom] och Vi lät dem glädjas åt livet ännu en tid"},{"number":149,"text":"BE DEM nu om en förklaring: är det så att din Herre skall ha döttrar medan de [själva] skall ha söner"},{"number":150,"text":"Eller [påstår de] att Vi i deras åsyn har skapat änglarna till kvinnliga [väsen]"},{"number":151,"text":"I sin lögnaktighet säger de ju"},{"number":152,"text":"Gud har avlat.\" Ja, visst är de lögnare alltigenom"},{"number":153,"text":"Skulle Han ha valt döttrar framför söner"},{"number":154,"text":"Hur är det fatt med ert omdöme"},{"number":155,"text":"Detta borde ni noga tänka över"},{"number":156,"text":"Eller har ni klara bevis [för vad ni påstår]"},{"number":157,"text":"Lägg då fram, om ni talar sanning, den Skrift [som ni stöder er på]"},{"number":158,"text":"De anser att det råder släktskap mellan Honom och osynliga väsen; och ändå vet dessa väsen att de skall föras fram [inför Gud för rannsakan och dom]"},{"number":159,"text":"Stor är Gud i Sin härlighet, fjärran från [försöken] att beskriva [Hans Väsen]"},{"number":160,"text":"Men Guds hängivna tjänare beter sig inte på detta sätt"},{"number":161,"text":"Och ni kan inte - och inte heller de [väsen eller krafter] som ni tillber"},{"number":162,"text":"locka någon att vända sig ifrån Honom"},{"number":163,"text":"utom den som redan [har slagit in på vägen] till helvetet"},{"number":164,"text":"[Änglarna säger:] \"Det finns inte en av oss som inte har sin bestämda plats"},{"number":165,"text":"det är helt visst vi som ställer upp i sluten ordning"},{"number":166,"text":"och vi som prisar [Hans] härlighet"},{"number":167,"text":"FÖRR HÖRDES ofta de [som förnekar sanningen] säga"},{"number":168,"text":"Om vi [till stöd] hade haft ett ord från våra förfäders tid"},{"number":169,"text":"skulle vi säkert ha blivit Guds sanna tjänare"},{"number":170,"text":"Och [nu när ordet från Gud har nått dem] vill de inte tro på det! Men de skall få veta [vad det var som de förnekade]"},{"number":171,"text":"Vi har redan gett Våra tjänare, budbärarna, Vårt löfte"},{"number":172,"text":"att de skall få all hjälp"},{"number":173,"text":"och att Våra styrkor [av troende] skall hemföra segern"},{"number":174,"text":"Håll dig nu en tid ifrån dem [Muhammad]"},{"number":175,"text":"men ha dem under uppsikt - [när lidandet drabbar dem] kommer de att inse [sanningen]"},{"number":176,"text":"Vill de [verkligen] att Vårt straff kommer över dem med en gång"},{"number":177,"text":"Då måste det bli ett dystert uppvaknande för dem när de ser [straffet] på planen framför sitt hus, de som inte lät sig varnas"},{"number":178,"text":"Håll dig [alltså] nu en tid ifrån dem"},{"number":179,"text":"men ha [dem] under uppsikt - de kommer att inse [sanningen]"},{"number":180,"text":"STOR är din Herre, den Allsmäktige, i Sin härlighet, fjärran från [försöken] att beskriva [Hans Väsen]"},{"number":181,"text":"Och fred och välsignelse över [Hans] budbärare"},{"number":182,"text":"Lova och prisa Gud, världarnas Herre"}]}