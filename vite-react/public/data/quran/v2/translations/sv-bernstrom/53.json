{"number":53,"edition":"sv.bernstrom","ayahs":[{"number":1,"text":"VID den sjunkande stjärnan"},{"number":2,"text":"Er landsman har inte gått vilse och han är alls inte besatt"},{"number":3,"text":"Och han talar inte av egen drift"},{"number":4,"text":"nej, [det är] uppenbarelsens ord"},{"number":5,"text":"som en av de allra mäktigaste lär honom"},{"number":6,"text":"[en ängel] stark och vis. Och han framträdde i sin verkliga skepnad"},{"number":7,"text":"över horisonten"},{"number":8,"text":"därefter närmade han sig till dess han stod [svävande i luften]"},{"number":9,"text":"på två båglängders avstånd eller ännu närmare"},{"number":10,"text":"Så uppenbarade [Gud] det han ville uppenbara för Sin tjänare"},{"number":11,"text":"Hjärtat tog inte miste på vad han såg"},{"number":12,"text":"ifrågasätter ni att han såg detta som han såg"},{"number":13,"text":"Ja, han såg honom ännu en gång"},{"number":14,"text":"vid lotusträdet [nära] den yttersta gränsen"},{"number":15,"text":"intill [den ljuvliga] vilans lustgård"},{"number":16,"text":"och lotusträdet badade [i ett bländande ljus]"},{"number":17,"text":"Han tog inte sina ögon [från synen] och inte heller försökte han se mer än vad han såg"},{"number":18,"text":"han fick ju se några av sin Herres största tecken"},{"number":19,"text":"HAR ni ägnat en tanke åt Al-Lat och Al-Uzza"},{"number":20,"text":"och Manat, den tredje [som ni dyrkar]"},{"number":21,"text":"Förbehåller ni er alltså manlig, och tillskriver Honom kvinnlig avkomma"},{"number":22,"text":"Det är sannerligen en ojämn fördelning"},{"number":23,"text":"Nej, dessa [gudinnor] är ingenting annat än namn som ni och era förfäder har uppfunnit; Gud har aldrig gett tillstånd till detta. - De följer enbart lösa antaganden och vad som faller dem in. Men ändå har vägledningen från deras Herre nått dem"},{"number":24,"text":"Eller skall människan få allt vad hon önskar"},{"number":25,"text":"Nej, [de som anropar krafter som de tror har del i Guds makt, skall veta att] allt i det kommande livet och i denna värld tillhör Gud"},{"number":26,"text":"Hur talrika änglarna i himlen än är, är deras förböner till ingen nytta, om inte Gud har gett Sitt tillstånd; och Han ger det till förmån för den Han vill och som funnit nåd inför Honom"},{"number":27,"text":"De som betraktar änglarna som kvinnliga väsen tror [i själva verket] inte på livet efter detta"},{"number":28,"text":"Om det har de ingen kunskap; de följer bara lösa antaganden, och lösa antaganden kan inte ersätta sanningen"},{"number":29,"text":"Vänd dig därför ifrån dem som försummar att åkalla Oss och vars hela intresse är riktat mot det jordiska livet [och dess fröjder]"},{"number":30,"text":"där ligger summan av deras kunskap. Din Herre vet bäst vem som överger Hans väg och Han vet bäst vem som låter sig vägledas"},{"number":31,"text":"Allt det som himlarna rymmer och allt det som jorden bär tillhör Gud; Han kommer att straffa dem som gör ont med [det som svarar mot] deras handlingar och belöna dem som gör gott med det högsta goda"},{"number":32,"text":"De som avhåller sig från de grövsta synderna och från skamliga handlingar [skall se] - även om de begår mindre felsteg - [att] det inte finns någon gräns för din Herres förlåtelse. Han har full kännedom om er, från det att Han [först] skapade er av jord och från det att ni tog form i moderlivet. Påstå därför inte att ni är rena från synd! Han vet bäst vem som fruktar Honom"},{"number":33,"text":"VAD ANSER du om den som vänder sig ifrån [tron för att ge sig hän åt de jordiska fröjderna]"},{"number":34,"text":"och som ger det minsta [möjliga av det han äger åt andra] och knotar till och med över detta"},{"number":35,"text":"Har han kunskap om den verklighet som är dold för människorna, så att han kan se [in i framtiden]"},{"number":36,"text":"Eller har han inte fått veta något om Moses uppenbarelser"},{"number":37,"text":"eller hört om Abraham, som troget fullgjorde [allt vad Gud befallde honom]"},{"number":38,"text":"[Eller hört] att det på ingen bärare av bördor skall läggas en annans börda"},{"number":39,"text":"eller att ingenting skall tillerkännas människan utom det som hon har eftersträvat"},{"number":40,"text":"och att hon [en Dag] skall få se sina strävanden [i deras rätta ljus]"},{"number":41,"text":"och därefter få sin fulla lön"},{"number":42,"text":"och att slutpunkten [för allt] är [återkomsten] till din Herre"},{"number":43,"text":"och att det är Han som ger er orsak att skratta och Han som ger er orsak att gråta"},{"number":44,"text":"och att det är Han som skänker död och Han som skänker liv"},{"number":45,"text":"och att Han har skapat de två könen, mankön och kvinnokön"},{"number":46,"text":"av en droppe utgjuten säd"},{"number":47,"text":"och att Han skall låta det nya livet träda fram"},{"number":48,"text":"och att det är Han som gör [människan] rik och [Han som] förmår [henne] att nöja sig med det hon har"},{"number":49,"text":"och att det är Han som är Hundstjärnans Herre"},{"number":50,"text":"och att Han lät det forna Aad gå under"},{"number":51,"text":"liksom stammen Thamud - [de förintades] till sista man"},{"number":52,"text":"och före dem Noas folk - de var de syndigaste och mest hårdnackade [av alla]"},{"number":53,"text":"och de [städer] som Han kastade över ända"},{"number":54,"text":"och täckte dem med det som täckte [dem]"},{"number":55,"text":"Vilken av din Herres välgärningar vill du [människa] sätta i fråga"},{"number":56,"text":"DENNE [Profet] är en varnare liksom de som varnade i gångna tider"},{"number":57,"text":"[Stunden] som närmar sig kommer allt närmare"},{"number":58,"text":"[men] ingen annan än Gud kan dra undan [slöjan] som döljer den"},{"number":59,"text":"Förvånas ni över dessa ord"},{"number":60,"text":"Skrattar ni [belåtet] i stället för att gråta"},{"number":61,"text":"och sträcker självsäkert på nacken"},{"number":62,"text":"Fall ned inför Gud och tillbe [Honom]"}]}