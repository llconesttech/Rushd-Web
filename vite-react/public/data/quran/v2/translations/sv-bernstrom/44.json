{"number":44,"edition":"sv.bernstrom","ayahs":[{"number":1,"text":"HA meem"},{"number":2,"text":"VID SKRIFTEN, som är klar i sig själv och som klart framställer sanningen"},{"number":3,"text":"Dess uppenbarelse [inleddes] under en välsignad natt - Vi har aldrig upphört att varna [människorna]"},{"number":4,"text":"[en natt] då varje fråga formulerades med fasthet och precision"},{"number":5,"text":"enligt Vår befallning - Vi har aldrig upphört att sända Våra budbärare [med undervisning och vägledning]"},{"number":6,"text":"Detta är en nåd från din Herre, Han som hör allt, vet allt"},{"number":7,"text":"Herren över himlarna och jorden och allt som finns däremellan; [detta vet ni] om ni [hör till dem som] strävar efter inre visshet"},{"number":8,"text":"Ingen gud finns utom Han, som skänker liv och skänker död; er Herre och era förfäders Herre"},{"number":9,"text":"Men de tvivlar och skämtar bort [frågans allvar]"},{"number":10,"text":"VÄNTA på den Dag då himlen kommer att [skymmas av] en klart synlig, tät rök"},{"number":11,"text":"som sveper in människorna; [och de skall ropa och klaga:] \"Vilket straff, vilken plåga"},{"number":12,"text":"Herre, låt oss slippa ifrån [detta] straff, Vi tror på Dig"},{"number":13,"text":"Men varifrån skall den påminnelse komma som påverkar dem? Ett sändebud har ju kommit till dem och klart framfört sitt budskap"},{"number":14,"text":"då vände de honom ryggen med orden: \"[Denne] galning har lärts upp [av andra]"},{"number":15,"text":"Vi skall skjuta upp straffet en liten tid, men ni kommer att återfalla [i synd]"},{"number":16,"text":"Dock, den dag då Vårt dråpslag faller med fruktansvärd kraft, skall Vi utkräva [full] vedergällning [av er alla]"},{"number":17,"text":"LÅNGT före deras tid lät Vi Faraos folk utstå en hård prövning; en ädel budbärare kom till dem och sade"},{"number":18,"text":"Överlämna Guds tjänare till mig! Jag är [Guds] sändebud [utsänd] till er och ni kan lita på mig"},{"number":19,"text":"Uppres er inte mot Gud! Jag kommer till er med ett klart bevis på min myndighet"},{"number":20,"text":"och jag ber min Herre och er Herre om skydd mot det onda som ni vill tillfoga mig"},{"number":21,"text":"Om ni inte tror mig, håll er då ifrån mig"},{"number":22,"text":"[När Moses såg deras omedgörlighet] bad han till sin Herre [och sade]: \"Dessa [människor] är djupt sjunkna i synd"},{"number":23,"text":"Och [Gud befallde honom]: \"De kommer att förfölja er; bege dig därför i väg med Mina tjänare under natten"},{"number":24,"text":"Och lämna havet stilla och kluvet bakom er; där skall [den förföljande] armén dränkas"},{"number":25,"text":"Hur många trädgårdar, [vattnade av] källor, måste de inte överge"},{"number":26,"text":"och [vajande] sädesfält och ståtliga palats"},{"number":27,"text":"och de lyckliga och ombonade liv som hade varit deras"},{"number":28,"text":"Så [blev deras öde]! Och Vi lät andra ärva det [som de lämnade efter sig]"},{"number":29,"text":"Men himlen och jorden fällde inga tårar över dem och de gavs ingen frist"},{"number":30,"text":"Så räddade Vi Israels barn från det förnedrande straffarbete"},{"number":31,"text":"som Farao [lade på dem] - han var en förtryckare som gick till de värsta överdrifter"},{"number":32,"text":"Ja, med [Vår] kunskap utvalde Vi dem [och satte dem] högre än jordens alla folk"},{"number":33,"text":"och Vi gav dem tecken [på Vår nåd] vars klara innebörd var att de sattes på prov"},{"number":34,"text":"Dessa [nutida förnekare] säger"},{"number":35,"text":"Vi skall dö denna första och enda gång och vi skall inte uppstå till nytt liv"},{"number":36,"text":"Men låt våra förfäder stå upp [och vittna] om det ni säger är sant"},{"number":37,"text":"Är de bättre än Tubba`s folk och deras föregångare som Vi lät gå under, förlorade som de var i sin synd"},{"number":38,"text":"Vi har inte skapat himlarna och jorden och allt som finns däremellan för Vårt nöjes skull"},{"number":39,"text":"nej, Vi har inte skapat dem utan en plan och ett syfte, men de flesta [människor] inser det inte"},{"number":40,"text":"ÅTSKILLNADENS dag [då de orättfärdiga skall skiljas från de rättfärdiga] är den utsatta tiden, då alla [skall samlas åter]"},{"number":41,"text":"den Dag då vännen inte kan ingripa till förmån för sin vän och ingen kan få hjälp"},{"number":42,"text":"utom den som Gud förbarmar Sig över; Han är den Allsmäktige, den Barmhärtige"},{"number":43,"text":"Det träd i vars frukt är död"},{"number":44,"text":"skall låta den hårdnackade förnekaren smaka sin frukt"},{"number":45,"text":"och den skall sjuda som smält koppar i hans inälvor"},{"number":46,"text":"sjuda som skållhett vatten"},{"number":47,"text":"[Och ett rop skall höjas:] \"Grip honom och släpa honom rakt in i lågornas mitt"},{"number":48,"text":"häll sedan kokhett vatten över hans huvud som en [ytterligare] plåga"},{"number":49,"text":"Pröva på [detta straff], du som [på jorden] var den mäktige, den förnäme"},{"number":50,"text":"Det var detta som ni [alla] tvivlade på"},{"number":51,"text":"Men de som fruktade Gud skall då [få njuta] i trygghet"},{"number":52,"text":"av [grönskande] lustgårdar och [porlande] källor"},{"number":53,"text":"klädda i siden och brokad, [vilande på högsäten] mitt emot varandra"},{"number":54,"text":"Sådan [skall deras lycka vara] och Vi skall ge dem mörkögda, oskuldsfulla unga kvinnor som sällskap"},{"number":55,"text":"Där skall de få de frukter som de önskar och frid och ro skall omge dem"},{"number":56,"text":"Döden skall inte nå dem där, sedan de förut dött döden på jorden och de har skonats från Eldens straff"},{"number":57,"text":"ett bevis på din Herres nåd - detta är den stora segern"},{"number":58,"text":"OCH VI har gjort denna [Skrift] lätt att förstå, [förmedlad] på ditt eget språk [Muhammad] för att de skall kunna ta den till sig"},{"number":59,"text":"Avvakta därför [det som skall komma]; även de skall avvakta"}]}