{"number":85,"edition":"bn.bengali","ayahs":[{"number":1,"text":"শপথ গ্রহ-নক্ষত্র শোভিত আকাশের"},{"number":2,"text":"এবং প্রতিশ্রুত দিবসের"},{"number":3,"text":"এবং সেই দিবসের, যে উপস্থিত হয় ও যাতে উপস্থিত হয়"},{"number":4,"text":"অভিশপ্ত হয়েছে গর্ত ওয়ালারা অর্থাৎ"},{"number":5,"text":"অনেক ইন্ধনের অগ্নিসংযোগকারীরা"},{"number":6,"text":"যখন তারা তার কিনারায় বসেছিল।"},{"number":7,"text":"এবং তারা বিশ্বাসীদের সাথে যা করেছিল, তা নিরীক্ষণ করছিল।"},{"number":8,"text":"তারা তাদেরকে শাস্তি দিয়েছিল শুধু এ কারণে যে, তারা প্রশংসিত, পরাক্রান্ত আল্লাহর প্রতি বিশ্বাস স্থাপন করেছিল"},{"number":9,"text":"যিনি নভোমন্ডল ও ভূমন্ডলের ক্ষমতার মালিক, আল্লাহর সামনে রয়েছে সবকিছু।"},{"number":10,"text":"যারা মুমিন পুরুষ ও নারীকে নিপীড়ন করেছে, অতঃপর তওবা করেনি, তাদের জন্যে আছে জাহান্নামের শাস্তি, আর আছে দহন যন্ত্রণা"},{"number":11,"text":"যারা ঈমান আনে ও সৎকর্ম করে তাদের জন্যে আছে জান্নাত, যার তলদেশে প্রবাহিত হয় নির্ঝরিণীসমূহ। এটাই মহাসাফল্য।"},{"number":12,"text":"নিশ্চয় তোমার পালনকর্তার পাকড়াও অত্যন্ত কঠিন।"},{"number":13,"text":"তিনিই প্রথমবার অস্তিত্ব দান করেন এবং পুনরায় জীবিত করেন।"},{"number":14,"text":"তিনি ক্ষমাশীল, প্রেমময়"},{"number":15,"text":"মহান আরশের অধিকারী।"},{"number":16,"text":"তিনি যা চান, তাই করেন।"},{"number":17,"text":"আপনার কাছে সৈন্যবাহিনীর ইতিবৃত্ত পৌছেছে কি"},{"number":18,"text":"ফেরাউনের এবং সামুদের"},{"number":19,"text":"বরং যারা কাফের, তারা মিথ্যারোপে রত আছে।"},{"number":20,"text":"আল্লাহ তাদেরকে চতুর্দিক থেকে পরিবেষ্টন করে রেখেছেন।"},{"number":21,"text":"বরং এটা মহান কোরআন"},{"number":22,"text":"লওহে মাহফুযে লিপিবদ্ধ।"}]}