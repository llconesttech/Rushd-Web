{"number":89,"edition":"bn.bengali","ayahs":[{"number":1,"text":"শপথ ফজরের"},{"number":2,"text":"শপথ দশ রাত্রির, শপথ তার"},{"number":3,"text":"যা জোড় ও যা বিজোড়"},{"number":4,"text":"এবং শপথ রাত্রির যখন তা গত হতে থাকে"},{"number":5,"text":"এর মধ্যে আছে শপথ জ্ঞানী ব্যক্তির জন্যে।"},{"number":6,"text":"আপনি কি লক্ষ্য করেননি, আপনার পালনকর্তা আদ বংশের ইরাম গোত্রের সাথে কি আচরণ করেছিলেন"},{"number":7,"text":"যাদের দৈহিক গঠন স্তম্ভ ও খুঁটির ন্যায় দীর্ঘ ছিল এবং"},{"number":8,"text":"যাদের সমান শক্তি ও বলবীর্যে সারা বিশ্বের শহরসমূহে কোন লোক সৃজিত হয়নি"},{"number":9,"text":"এবং সামুদ গোত্রের সাথে, যারা উপত্যকায় পাথর কেটে গৃহ নির্মাণ করেছিল।"},{"number":10,"text":"এবং বহু কীলকের অধিপতি ফেরাউনের সাথে"},{"number":11,"text":"যারা দেশে সীমালঙ্ঘন করেছিল।"},{"number":12,"text":"অতঃপর সেখানে বিস্তর অশান্তি সৃষ্টি করেছিল।"},{"number":13,"text":"অতঃপর আপনার পালনকর্তা তাদেরকে শাস্তির কশাঘাত করলেন।"},{"number":14,"text":"নিশ্চয় আপনার পালকর্তা সতর্ক দৃষ্টি রাখেন।"},{"number":15,"text":"মানুষ এরূপ যে, যখন তার পালনকর্তা তাকে পরীক্ষা করেন, অতঃপর সম্মান ও অনুগ্রহ দান করেন, তখন বলে, আমার পালনকর্তা আমাকে সম্মান দান করেছেন।"},{"number":16,"text":"এবং যখন তাকে পরীক্ষা করেন, অতঃপর রিযিক সংকুচিত করে দেন, তখন বলেঃ আমার পালনকর্তা আমাকে হেয় করেছেন।"},{"number":17,"text":"এটা অমূলক, বরং তোমরা এতীমকে সম্মান কর না।"},{"number":18,"text":"এবং মিসকীনকে অন্নদানে পরস্পরকে উৎসাহিত কর না।"},{"number":19,"text":"এবং তোমরা মৃতের ত্যাজ্য সম্পত্তি সম্পূর্ণরূপে কুক্ষিগত করে ফেল"},{"number":20,"text":"এবং তোমরা ধন-সম্পদকে প্রাণভরে ভালবাস।"},{"number":21,"text":"এটা অনুচিত। যখন পৃথিবী চুর্ণ-বিচুর্ণ হবে"},{"number":22,"text":"এবং আপনার পালনকর্তা ও ফেরেশতাগণ সারিবদ্ধভাবে উপস্থিত হবেন"},{"number":23,"text":"এবং সেদিন জাহান্নামকে আনা হবে, সেদিন মানুষ স্মরণ করবে, কিন্তু এই স্মরণ তার কি কাজে আসবে"},{"number":24,"text":"সে বলবেঃ হায়, এ জীবনের জন্যে আমি যদি কিছু অগ্রে প্রেরণ করতাম"},{"number":25,"text":"সেদিন তার শাস্তির মত শাস্তি কেউ দিবে না।"},{"number":26,"text":"এবং তার বন্ধনের মত বন্ধন কেউ দিবে না।"},{"number":27,"text":"হে প্রশান্ত মন"},{"number":28,"text":"তুমি তোমার পালনকর্তার নিকট ফিরে যাও সন্তুষ্ট ও সন্তোষভাজন হয়ে।"},{"number":29,"text":"অতঃপর আমার বান্দাদের অন্তর্ভুক্ত হয়ে যাও।"},{"number":30,"text":"এবং আমার জান্নাতে প্রবেশ কর।"}]}