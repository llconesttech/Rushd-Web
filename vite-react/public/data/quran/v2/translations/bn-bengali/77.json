{"number":77,"edition":"bn.bengali","ayahs":[{"number":1,"text":"কল্যাণের জন্যে প্রেরিত বায়ুর শপথ"},{"number":2,"text":"সজোরে প্রবাহিত ঝটিকার শপথ"},{"number":3,"text":"মেঘবিস্তৃতকারী বায়ুর শপথ"},{"number":4,"text":"মেঘপুঞ্জ বিতরণকারী বায়ুর শপথ এবং"},{"number":5,"text":"ওহী নিয়ে অবতরণকারী ফেরেশতাগণের শপথ"},{"number":6,"text":"ওযর-আপত্তির অবকাশ না রাখার জন্যে অথবা সতর্ক করার জন্যে।"},{"number":7,"text":"নিশ্চয়ই তোমাদেরকে প্রদত্ত ওয়াদা বাস্তবায়িত হবে।"},{"number":8,"text":"অতঃপর যখন নক্ষত্রসমুহ নির্বাপিত হবে"},{"number":9,"text":"যখন আকাশ ছিদ্রযুক্ত হবে"},{"number":10,"text":"যখন পর্বতমালাকে উড়িয়ে দেয়া হবে এবং"},{"number":11,"text":"যখন রসূলগণের একত্রিত হওয়ার সময় নিরূপিত হবে"},{"number":12,"text":"এসব বিষয় কোন দিবসের জন্যে স্থগিত রাখা হয়েছে"},{"number":13,"text":"বিচার দিবসের জন্য।"},{"number":14,"text":"আপনি জানেন বিচার দিবস কি"},{"number":15,"text":"সেদিন মিথ্যারোপকারীদের দুর্ভোগ হবে।"},{"number":16,"text":"আমি কি পূর্ববর্তীদেরকে ধ্বংস করিনি"},{"number":17,"text":"অতঃপর তাদের পশ্চাতে প্রেরণ করব পরবর্তীদেরকে।"},{"number":18,"text":"অপরাধীদের সাথে আমি এরূপই করে থাকি।"},{"number":19,"text":"সেদিন মিথ্যারোপকারীদের দুর্ভোগ হবে।"},{"number":20,"text":"আমি কি তোমাদেরকে তুচ্ছ পানি থেকে সৃষ্টি করিনি"},{"number":21,"text":"অতঃপর আমি তা রেখেছি এক সংরক্ষিত আধারে"},{"number":22,"text":"এক নির্দিষ্টকাল পর্যন্ত"},{"number":23,"text":"অতঃপর আমি পরিমিত আকারে সৃষ্টি করেছি, আমি কত সক্ষম স্রষ্টা"},{"number":24,"text":"সেদিন মিথ্যারোপকারীদের দুর্ভোগ হবে।"},{"number":25,"text":"আমি কি পৃথিবীকে সৃষ্টি করিনি ধারণকারিণীরূপে"},{"number":26,"text":"জীবিত ও মৃতদেরকে"},{"number":27,"text":"আমি তাতে স্থাপন করেছি মজবুত সুউচ্চ পর্বতমালা এবং পান করিয়েছি তোমাদেরকে তৃষ্ণা নিবারণকারী সুপেয় পানি।"},{"number":28,"text":"সেদিন মিথ্যারোপকারীদের দুর্ভোগ হবে।"},{"number":29,"text":"চল তোমরা তারই দিকে, যাকে তোমরা মিথ্যা বলতে।"},{"number":30,"text":"চল তোমরা তিন কুন্ডলীবিশিষ্ট ছায়ার দিকে"},{"number":31,"text":"যে ছায়া সুনিবিড় নয় এবং অগ্নির উত্তাপ থেকে রক্ষা করে না।"},{"number":32,"text":"এটা অট্টালিকা সদৃশ বৃহৎ স্ফুলিংগ নিক্ষেপ করবে।"},{"number":33,"text":"যেন সে পীতবর্ণ উষ্ট্রশ্রেণী।"},{"number":34,"text":"সেদিন মিথ্যারোপকারীদের দুর্ভোগ হবে।"},{"number":35,"text":"এটা এমন দিন, যেদিন কেউ কথা বলবে না।"},{"number":36,"text":"এবং কাউকে তওবা করার অনুমতি দেয়া হবে না।"},{"number":37,"text":"সেদিন মিথ্যারোপকারীদের দুর্ভোগ হবে।"},{"number":38,"text":"এটা বিচার দিবস, আমি তোমাদেরকে এবং তোমাদের পূর্ববর্তীদেরকে একত্রিত করেছি।"},{"number":39,"text":"অতএব, তোমাদের কোন অপকৌশল থাকলে তা প্রয়োগ কর আমার কাছে।"},{"number":40,"text":"সেদিন মিথ্যারোপকারীদের দুর্ভোগ হবে।"},{"number":41,"text":"নিশ্চয় খোদাভীরুরা থাকবে ছায়ায় এবং প্রস্রবণসমূহে"},{"number":42,"text":"এবং তাদের বাঞ্ছিত ফল-মূলের মধ্যে।"},{"number":43,"text":"বলা হবেঃ তোমরা যা করতে তার বিনিময়ে তৃপ্তির সাথে পানাহার কর।"},{"number":44,"text":"এভাবেই আমি সৎকর্মশীলদেরকে পুরস্কৃত করে থাকি।"},{"number":45,"text":"সেদিন মিথ্যারোপকারীদের দুর্ভোগ হবে।"},{"number":46,"text":"কাফেরগণ, তোমরা কিছুদিন খেয়ে নাও এবং ভোগ করে নাও। তোমরা তো অপরাধী।"},{"number":47,"text":"সেদিন মিথ্যারোপকারীদের দুর্ভোগ হবে।"},{"number":48,"text":"যখন তাদেরকে বলা হয়, নত হও, তখন তারা নত হয় না।"},{"number":49,"text":"সেদিন মিথ্যারোপকারীদের দুর্ভোগ হবে।"},{"number":50,"text":"এখন কোন কথায় তারা এরপর বিশ্বাস স্থাপন করবে"}]}