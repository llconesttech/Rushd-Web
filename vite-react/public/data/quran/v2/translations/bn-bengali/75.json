{"number":75,"edition":"bn.bengali","ayahs":[{"number":1,"text":"আমি শপথ করি কেয়ামত দিবসের"},{"number":2,"text":"আরও শপথ করি সেই মনের, যে নিজেকে ধিক্কার দেয়"},{"number":3,"text":"মানুষ কি মনে করে যে আমি তার অস্থিসমূহ একত্রিত করব না"},{"number":4,"text":"পরন্ত আমি তার অংগুলিগুলো পর্যন্ত সঠিকভাবে সন্নিবেশিত করতে সক্ষম।"},{"number":5,"text":"বরং মানুষ তার ভবিষ্যত জীবনেও ধৃষ্টতা করতে চায়"},{"number":6,"text":"সে প্রশ্ন করে-কেয়ামত দিবস কবে"},{"number":7,"text":"যখন দৃষ্টি চমকে যাবে"},{"number":8,"text":"চন্দ্র জ্যোতিহীন হয়ে যাবে।"},{"number":9,"text":"এবং সূর্য ও চন্দ্রকে একত্রিত করা হবে"},{"number":10,"text":"সে দিন মানুষ বলবেঃ পলায়নের জায়গা কোথায়"},{"number":11,"text":"না কোথাও আশ্রয়স্থল নেই।"},{"number":12,"text":"আপনার পালনকর্তার কাছেই সেদিন ঠাঁই হবে।"},{"number":13,"text":"সেদিন মানুষকে অবহিত করা হবে সে যা সামনে প্রেরণ করেছে ও পশ্চাতে ছেড়ে দিয়েছে।"},{"number":14,"text":"বরং মানুষ নিজেই তার নিজের সম্পর্কে চক্ষুমান।"},{"number":15,"text":"যদিও সে তার অজুহাত পেশ করতে চাইবে।"},{"number":16,"text":"তাড়াতাড়ি শিখে নেয়ার জন্যে আপনি দ্রুত ওহী আবৃত্তি করবেন না।"},{"number":17,"text":"এর সংরক্ষণ ও পাঠ আমারই দায়িত্ব।"},{"number":18,"text":"অতঃপর আমি যখন তা পাঠ করি, তখন আপনি সেই পাঠের অনুসরণ করুন।"},{"number":19,"text":"এরপর বিশদ বর্ণনা আমারই দায়িত্ব।"},{"number":20,"text":"কখনও না, বরং তোমরা পার্থিব জীবনকে ভালবাস"},{"number":21,"text":"এবং পরকালকে উপেক্ষা কর।"},{"number":22,"text":"সেদিন অনেক মুখমন্ডল উজ্জ্বল হবে।"},{"number":23,"text":"তারা তার পালনকর্তার দিকে তাকিয়ে থাকবে।"},{"number":24,"text":"আর অনেক মুখমন্ডল সেদিন উদাস হয়ে পড়বে।"},{"number":25,"text":"তারা ধারণা করবে যে, তাদের সাথে কোমর-ভাঙ্গা আচরণ করা হবে।"},{"number":26,"text":"কখনও না, যখন প্রাণ কন্ঠাগত হবে।"},{"number":27,"text":"এবং বলা হবে, কে ঝাড়বে"},{"number":28,"text":"এবং সে মনে করবে যে, বিদায়ের ক্ষণ এসে গেছে।"},{"number":29,"text":"এবং গোছা গোছার সাথে জড়িত হয়ে যাবে।"},{"number":30,"text":"সেদিন, আপনার পালনকর্তার নিকট সবকিছু নীত হবে।"},{"number":31,"text":"সে বিশ্বাস করেনি এবং নামায পড়েনি"},{"number":32,"text":"পরন্ত মিথ্যারোপ করেছে ও পৃষ্ঠ প্রদর্শন করেছে।"},{"number":33,"text":"অতঃপর সে দম্ভভরে পরিবার-পরিজনের নিকট ফিরে গিয়েছে।"},{"number":34,"text":"তোমার দুর্ভোগের উপর দুর্ভোগ।"},{"number":35,"text":"অতঃপর, তোমার দুর্ভোগের উপর দূর্ভোগ।"},{"number":36,"text":"মানুষ কি মনে করে যে, তাকে এমনি ছেড়ে দেয়া হবে"},{"number":37,"text":"সে কি স্খলিত বীর্য ছিল না"},{"number":38,"text":"অতঃপর সে ছিল রক্তপিন্ড, অতঃপর আল্লাহ তাকে সৃষ্টি করেছেন এবং সুবিন্যস্ত করেছেন।"},{"number":39,"text":"অতঃপর তা থেকে সৃষ্টি করেছেন যুগল নর ও নারী।"},{"number":40,"text":"তবুও কি সেই আল্লাহ মৃতদেরকে জীবিত করতে সক্ষম নন"}]}