{"number":81,"edition":"ug.saleh","ayahs":[{"number":1,"text":"كۈننىڭ نۇرى ئۆچكەن چاغدا،"},{"number":2,"text":"يۇلتۇزلار تۆكۈلگەن چاغدا،"},{"number":3,"text":"تاغلار گۇمران بولغان چاغدا،"},{"number":4,"text":"بوغاز تۆگىلەر تاشلىۋېتىلگەن چاغدا،"},{"number":5,"text":"ياۋايى ھايۋانلار توپلانغان چاغدا،"},{"number":6,"text":"دېڭىزلار ئوت بولۇپ لاۋۇلدىغان چاغدا،"},{"number":7,"text":"جانلار (ئۆز قاياشلىرىغا) قوشۇلغان چاغدا،"},{"number":8,"text":"تىرىك كۆمۈۋېتىلگەن قىزدىن سەن قايسى گۇناھ بىلەن ئۆلتۈرۈلدۈڭ؟ دەپ سورالغان چاغدا،"},{"number":9,"text":"تىرىك كۆمۈۋېتىلگەن قىزدىن سەن قايسى گۇناھ بىلەن ئۆلتۈرۈلدۈڭ؟ دەپ سورالغان چاغدا،"},{"number":10,"text":"نامە - ئەماللار ئېچىلغان چاغدا،"},{"number":11,"text":"ئاسمان ئېچىپ تاشلانغان چاغدا،"},{"number":12,"text":"دوزاخ قىزىتىلغان چاغدا،"},{"number":13,"text":"جەننەت (تەقۋادارلارغا) يېقىنلاشتۇرۇلغان چاغدا،"},{"number":14,"text":"ھەر ئادەم ئۆزىنىڭ قىلغان (ياخشى - يامان) ئىشلىرىنى بىلىدۇ"},{"number":15,"text":"كۈندۈزى يوشۇرۇنغۇچى يۇلتۇزلار بىلەن، پاتىدىغان ۋاقتىدا يوشۇرۇنىدىغان يۇلتۇزلار بىلەن قەسەم قىلىمەن"},{"number":16,"text":"كۈندۈزى يوشۇرۇنغۇچى يۇلتۇزلار بىلەن، پاتىدىغان ۋاقتىدا يوشۇرۇنىدىغان يۇلتۇزلار بىلەن قەسەم قىلىمەن،"},{"number":17,"text":"قاراڭغۇلۇققا چۆمگەن كېچە بىلەن قەسەم قىلىمەن،"},{"number":18,"text":"يورۇشقا باشلىغان سۈبھى بىلەن قەسەم قىلىمەن"},{"number":19,"text":"قۇرئان ھەقىقەتەن (اﷲ نىڭ) ئىززەتلىك بىر ئەلچى (ئارقىلىق نازىل قىلىنغان) سۆزىدۇر"},{"number":20,"text":"ئۇ (ئەلچى) كۈچلۈكتۇر، اﷲ نىڭ دەرگاھىدا مەرتىۋىلىكتۇر"},{"number":21,"text":"پەرىشتىلەر ئۇنىڭغا ئىتائەت قىلغۇچىدۇر. بۇ يەردە (يەنى ئاسماندا) ئۇ ئىشەنچلىكتۇر"},{"number":22,"text":"سىلەرنىڭ ھەمراھىڭلار (يەنى مۇھەممەد ئەلەيھىسسالام) مەجنۇن ئەمەستۇر"},{"number":23,"text":"ئۇ (يەنى مۇھەممەد ئەلەيھىسسالام) جىبرىئىلنى ھەقىقەتەن روشەن ئۇپۇقنىڭ شەرقىدە كۆردى"},{"number":24,"text":"ئۇ (يەنى مۇھەممەد ئەلەيھىسسالام) (غەيبنى) تەبلىغ قىلىشتا بېخىل ئەمەستۇر"},{"number":25,"text":"ئۇ (يەنى قۇرئان) قوغلاندى شەيتاننىڭ سۆزى ئەمەستۇر"},{"number":26,"text":"قەيەرگە بارىسىلەر؟"},{"number":27,"text":"ئۇ (يەنى قۇرئان) پۈتۈن ئەھلى جاھانغا نەسىھەتتۇر"},{"number":28,"text":"سىلەرنىڭ ئاراڭلاردىن (دىن بارىسىدا) راۋۇرۇس بولۇشنى خالايدىغانلارغا (قۇرئان) نەسىھەتتۇر"},{"number":29,"text":"پەقەت ئالەملەرنىڭ پەرۋەردىگارى اﷲ خالىغاندىلا، ئاندىن سىلەر خالايسىلەر (يەنى اﷲ خالىمىغۇچە سىلەرنىڭ خالىغىنىڭلارنىڭ ھېچ پايدىسى يوق)"}]}