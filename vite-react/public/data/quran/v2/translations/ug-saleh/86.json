{"number":86,"edition":"ug.saleh","ayahs":[{"number":1,"text":"ئاسمان بىلەن، تارىق (يەنى كېچىدە ئاشكارا بولغۇچى يۇلتۇز) بىلەن قەسەم قىلىمەن"},{"number":2,"text":"تارىقنىڭ نېمىلىكىنى بىلەمسەن؟"},{"number":3,"text":"ئۇ يورۇق يۇلتۇزدۇر"},{"number":4,"text":"ھەر بىر ئادەم بىلەن (شۇ ئادەمنى) ساقلىغۇچى (پەرىشتە) بار"},{"number":5,"text":"ئىنسان نېمىدىن يارىتىلغانلىقىغا قارىسۇن"},{"number":6,"text":"ئۇ ئېتىلىپ چىققۇچى مەنىدىن يارىتىلدى"},{"number":7,"text":"ئۇ مەنى ئۇمۇرتقا بىلەن قوۋۇرغا سۆڭىكىنىڭ ئارىسىدىن چىقىدۇ"},{"number":8,"text":"شەك - شۈبھىسىزكى، اﷲ ئۇنى ئەسلىگە كەلتۈرۈشكە (يەنى تىرىلدۈرۈشكە قادىردۇر)"},{"number":9,"text":"سىرلار ئاشكارا قىلىنىدىغان كۈندە (يەنى قىيامەتتە)،"},{"number":10,"text":"ئۇنىڭدىن (يەنى ئىنساندىن) (ئازابنى دەپئى قىلىدىغان ھېچ كۈچ ۋە ياردەمچى يوقتۇر)"},{"number":11,"text":"يامغۇرلۇق بۇلۇت بىلەن قەسەمكى،"},{"number":12,"text":"يېرىلىپ (گىياھلارنى ئۈندۈرۈپ بېرىدىغان) زېمىن بىلەن قەسەمكى،"},{"number":13,"text":"قۇرئان شەك - شۈبھىسىز (ھەق بىلەن باتىلنى ئايرىغۇچى) سۆزدۇر،"},{"number":14,"text":"ئۇ چاقچاق ئەمەستۇر"},{"number":15,"text":"ئۇلار (يەنى مۇشرىكلار) (قۇرئاننى يوققا چىقىرىش ئۈچۈن) ھەقىقەتەن ھىيلە - مىكىر ئىشلىتىدۇ"},{"number":16,"text":"مەن ئۇلارنىڭ ھىيلە - مىكرىگە تاقابىل تۇرىمەن"},{"number":17,"text":"(ئى مۇھەممەد!) كاپىرلارنىڭ ھالاك بولۇشىغا ئالدىرىمىغىن، ئۇلارغا ئازراق مۆھلەت بەرگىن (ئۇزاققا قالماي ئۇلارغا قانداق قىلغانلىقىمنى كۆرىسەن)"}]}