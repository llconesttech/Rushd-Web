{"number":82,"edition":"ug.saleh","ayahs":[{"number":1,"text":"ئاسمان يېرىلغان چاغدا،"},{"number":2,"text":"يۇلتۇزلار تۆكۈلگەن چاغدا،"},{"number":3,"text":"دېڭىزلار بىر - بىرىگە قوشۇلغان چاغدا،"},{"number":4,"text":"قەبرىلەر ئاستى - ئۈستى قىلىنغان (يەنى ئۆلۈكلەر چىقىرىلغان) چاغدا،"},{"number":5,"text":"ھەر ئادەم ئىلگىرى - كېيىن قىلغان ئىشلىرىنىڭ ھەممىسىنى بىلىدۇ"},{"number":6,"text":"ئى ئىنسان! سېنى مەرھەمەتلىك پەرۋەردىگارىڭغا ئاسىيلىق قىلىشقا نېمە ئالدىدى؟"},{"number":7,"text":"ئۇ سېنى ياراتتى، (ئەزالىرىڭنى) بېجىرىم، قامىتىڭنى تۈز قىلدى"},{"number":8,"text":"سېنى ئۇ خالىغان شەكىلدە قۇراشتۇردى"},{"number":9,"text":"ھەرگىز ئۇنداق قىلماڭلار (يەنى اﷲ نىڭ كەرەمىگە مەغرۇر بولماڭلار). (ئى مەككە كۇففارلىرى!) بەلكى سىلەر دىننى ئىنكار قىلىسىلەر"},{"number":10,"text":"ھالبۇكى سىلەرنىڭ ئۈستۈڭلاردا سىلەرنى كۈزىتىپ تۇرغۇچى پەرىشتىلەر بار"},{"number":11,"text":"ئۇلار (اﷲ نىڭ دەرگاھىدا) ھۆرمەتلىك پەرىشتىلەر بولۇپ، (سىلەرنىڭ سۆزلىرىڭلارنى ۋە ئەمەللىرىڭلار) نى يېزىپ تۇرىدۇ"},{"number":12,"text":"ئۇلار قىلمىشىڭلارنى بىلىپ تۇرىدۇ"},{"number":13,"text":"مۆمىنلەر شەك - شۈبھىسىز جەننەتتە بولىدۇ،"},{"number":14,"text":"كاپىرلار شەك - شۈبھىسىز دوزاختا بولىدۇ"},{"number":15,"text":"ئۇلار قىيامەت كۈنى دوزاخقا كىرىدۇ"},{"number":16,"text":"ئۇلار ھەرگىز دوزاختىن ئايرىلمايدۇ"},{"number":17,"text":"قىيامەت كۈنىنىڭ (دەھشەتلىكلىكىنىڭ) قانداقلىقىنى قانداق بىلەلەيسەن؟"},{"number":18,"text":"قىيامەت كۈنىنىڭ (دەھشەتلىكلىكىنىڭ) قانداقلىقىنى قانداق بىلەلەيسەن؟"},{"number":19,"text":"ئۇ كۈندە بىر ئادەمنىڭ يەنە بىر ئادەمگە ياردەم بېرىشى قولىدىن كەلمەيدۇ، بۇ كۈندە ھۆكۈم اﷲ قا خاستۇر"}]}