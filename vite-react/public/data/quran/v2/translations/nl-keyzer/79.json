{"number":79,"edition":"nl.keyzer","ayahs":[{"number":1,"text":"(Ik zweer) bij de engelen, die de zielen van sommigen met geweld uitscheuren"},{"number":2,"text":"En bij hen, die de zielen van anderen met zachtheid verwijderen"},{"number":3,"text":"Bij hen, die al zwemmende, met de bevelen van God (door de lucht) voortglijden"},{"number":4,"text":"Bij hen, die den rechtvaardige naar het paradijs voorafgaan en leiden"},{"number":5,"text":"En die als ondergeschikten de zaken van deze wereld leiden"},{"number":6,"text":"Op een zekeren dag zal de benarrende klank der trompet het heelal verontrusten"},{"number":7,"text":"En een tweede klank zal daarop volgen"},{"number":8,"text":"Op dien dag zullen de harten der menschen beven"},{"number":9,"text":"Zij zullen hunne oogen nederslaan"},{"number":10,"text":"De ongeloovigen zeggen: Zal men ons zekerlijk daarheen doen terugkeeren, van waar wij kwamen"},{"number":11,"text":"Nadat wij verrotte beenderen zijn geworden, zullen wij dan weder tot het leven worden opgewekt"},{"number":12,"text":"Zij zeggen: waarlijk deze opstanding is hersenschimming"},{"number":13,"text":"Waarlijk, de trompet zal zich slechts eenmaal doen hooren"},{"number":14,"text":"En ziet, zij zullen levend op de oppervlakte der aarde verschijnen"},{"number":15,"text":"Heeft het verhaal van Mozes u niet bereikt"},{"number":16,"text":"Toen zijn Heer in de heilige vallei Toewa hem toeriep"},{"number":17,"text":"Zeggende: Ga tot Pharao; want hij is op eene onbeschaamde wijze zondig"},{"number":18,"text":"En zeg: Begeert gij rechtvaardig en heilig te worden"},{"number":19,"text":"Ik wil u tot uwen Heer leiden, opdat gij moogt vreezen te zondigen"},{"number":20,"text":"En hij toonde hem het zeer groote teeken van den staf, die in eene slang veranderde"},{"number":21,"text":"Maar Pharao beschuldigde Mozes van bedrog, en was weerspannig tegen God"},{"number":22,"text":"Daarop wendde hij zich haastig af"},{"number":23,"text":"Hij verzamelde de toovenaren, en riep luid"},{"number":24,"text":"Zeggende: Ik ben uw opperste Heer"},{"number":25,"text":"Daarom kastijdde God hem met de straf van het volgende leven en met die van het tegenwoordige leven"},{"number":26,"text":"Waarlijk, hierin is een voorbeeld voor hem, die vreest weerspannig te zijn"},{"number":27,"text":"Is het moeielijker u te scheppen, dan wel den hemel"},{"number":28,"text":"God heeft dien gebouwd. Hij heeft dien hoog opgevoerd, en heeft dien volmaakt gevormd"},{"number":29,"text":"En hij heeft den nacht daarvan duister gemaakt, en heeft zijn licht voortgebracht"},{"number":30,"text":"Hierna strekte hij de aarde uit"},{"number":31,"text":"Waaruit hij het water en het gras doet voortspruiten"},{"number":32,"text":"En hij richtte de bergen op"},{"number":33,"text":"Voor uw gebruik en voor het gebruik van uw vee"},{"number":34,"text":"Als de voorname, de groote dag zal komen"},{"number":35,"text":"Op dien dag zal de mensch zich herinneren, wat hij opzettelijk heeft gedaan"},{"number":36,"text":"En de hel zal aan het oog van den toeschouwer worden vertoond"},{"number":37,"text":"En wie gezondigd zal hebben"},{"number":38,"text":"En dit tegenwoordige leven de voorkeur zal hebben gegeven"},{"number":39,"text":"Waarlijk, de hel zal zijn verblijf wezen"},{"number":40,"text":"Maar hij die de verschijning voor zijn Heer zal hebben gevreesd, en zijne ziel in hare lusten zal hebben bedwongen"},{"number":41,"text":"Waarlijk, het paradijs zal zijne belooning zijn"},{"number":42,"text":"Zij zullen u ondervragen nopens het jongste uur, en wanneer de vastbepaalde tijd daarvan zal zijn"},{"number":43,"text":"Op welke wijze kunt gij eenige inlichting daaromtrent geven"},{"number":44,"text":"Aan uw Heer behoort de kennis van het tijdstip daarvan"},{"number":45,"text":"En gij zijt slechts een waarschuwer, voor hen die het vreezen"},{"number":46,"text":"Op den dag waarop zij dit zullen zien, zal het hun toeschijnen, als waren zij niet langer op de aarde gebleven dan een avond of een ochtend van dien dag"}]}