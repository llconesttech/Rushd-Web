{"number":68,"edition":"ur.ahmedali","ayahs":[{"number":1,"text":"نۤ قلم کی قسم ہے اور اس کی جو اس سے لکھتے ہیں"},{"number":2,"text":"آپ الله کے فضل سے دیوانہ نہیں ہیں"},{"number":3,"text":"اور آپ کے لیے تو بے شمار اجر ہے"},{"number":4,"text":"اور بے شک آپ تو بڑے ہی خوش خلق ہیں"},{"number":5,"text":"پس عنقریب آپ بھی دیکھ لیں گے اور وہ بھی دیکھ لیں گے"},{"number":6,"text":"کہ تم میں سے کون دیوانہ ہے"},{"number":7,"text":"بے شک آپ کا رب ہی خوب جانتا ہے کہ کون اس کی راہ سے بہکا ہے اور وہ ہدایت پانے والوں کو بھی خوب جانتا ہے"},{"number":8,"text":"پس آپ جھٹلانےوالوں کا کہا نہ مانیں"},{"number":9,"text":"وہ تو چاہتے ہیں کہ کہیں آپ نرمی کریں تو وہ بھی نرمی کریں"},{"number":10,"text":"اور ہر قسمیں کھانے والے ذلیل کا کہا نہ مان"},{"number":11,"text":"جو طعنے دینے والا چغلی کھانے والا ہے"},{"number":12,"text":"نیکی سے روکنے والا حد سے بڑھاہوا گناہگار ہے"},{"number":13,"text":"بڑا اجڈ اس کے بعد بد اصل بھی ہے"},{"number":14,"text":"اس لئے کہ وہ مال اور اولاد والا ہے"},{"number":15,"text":"جب اس پر ہماری آیتیں پڑھی جاتی ہیں تو کہتا ہے پہلوں کی کہانیاں ہیں"},{"number":16,"text":"عنقریب ہم اس کی ناک پر داغ لگائیں گے"},{"number":17,"text":"بے شک ہم نے ان کو آزمایا ہے جیسا کہ ہم نے باغ والوں کو آزمایا تھا جب انہوں نے قسم کھائی تھی کہ وہ ضرور صبح ہوتے ہی اس کا پھل توڑ لیں گے"},{"number":18,"text":"اور انشاالله بھی نہ کہا تھا"},{"number":19,"text":"پھر تو اس پر رات ہی میں آپ کے رب کی طرف سے ایک جھونکا چل گیا درآنحالیکہ وہ سونے والے تھے"},{"number":20,"text":"پھر وہ کٹی ہوئی کھیتی کی طرح ہو گیا"},{"number":21,"text":"پھر وہ صبح کو پکارنے لگے"},{"number":22,"text":"کہ اپنے کھیت پر سویرے چلو اگر تم نے پھل توڑنا ہے"},{"number":23,"text":"پھر وہ آپس میں چپکے چپکے یہ کہتے ہوئے چلے"},{"number":24,"text":"کہ تمہارے باغ میں آج کوئی محتاج نہ آنے پائے"},{"number":25,"text":"اور وہ سویرے ہی بڑے اہتمام سے پھل توڑنے کی قدرت کا خیال کر کے چل پڑے"},{"number":26,"text":"پس جب انہوں نے اسے دیکھا تو کہنے لگےکہ ہم تو راہ بھول گئے ہیں"},{"number":27,"text":"بلکہ ہم تو بدنصیب ہیں"},{"number":28,"text":"پھر ان میں سے اچھے آدمی نے کہا کیامیں نے تمہیں نہیں کہا تھا کہ تم کس لیے تسبیح نہیں کرتے"},{"number":29,"text":"انہوں نے کہا ہمارا رب پاک ہے بے شک ہم ظالم تھے"},{"number":30,"text":"پھر ایک دوسرے کی طرف متوجہ ہو کر آپس میں ملامت کرنے لگے"},{"number":31,"text":"انہوں نے کہا ہائے افسوس بے شک ہم سرکش تھے"},{"number":32,"text":"شاید ہمارا رب ہمارے لیے اس سے بہتر باغ بدل دے بے شک ہم اپنے رب کی طرف رجوع کرنے والے ہیں"},{"number":33,"text":"عذاب یونہی ہوا کرتا ہے اور البتہ آخرت کا عذاب تو کہیں بڑھ کر ہے کاش وہ جانتے"},{"number":34,"text":"بے شک پرہیزگاروں کے لیے ان کے رب کے ہاں نعمت کے باغ ہیں"},{"number":35,"text":"پس کیا ہم فرمانبرداروں کو مجرموں کی طرح کر دیں گے"},{"number":36,"text":"تمہیں کیا ہوگیا کیسا فیصلہ کر رہے ہو"},{"number":37,"text":"کیا تمہارے پاس کوئی کتاب ہے جس میں تم پڑھتے ہو"},{"number":38,"text":"کہ بے شک تمہیں آخرت میں ملے گا جو تم پسند کرتے ہو"},{"number":39,"text":"کیا تمہارے لیے ہم نے قسمیں کھا لی ہیں جو قیامت تک چلی جائيں گی کہ بے شک تمہیں وہی ملے گا جو تم حکم کرو گے"},{"number":40,"text":"ان سے پوچھیئے کون سا ان میں اس بات کا ذمہ دار ہے"},{"number":41,"text":"کیا ان کے معبود ہیں پھر اپنے معبودوں کو لے آئيں اگر وہ سچے ہیں"},{"number":42,"text":"جس دن پنڈلی کھولی جائے گی اور وہ سجدہ کرنے کو بلائے جائیں گے تو وہ نہ کر سکیں گے"},{"number":43,"text":"ان کی آنکھیں جھکی ہوں گی ان پر ذلت چھا رہی ہو گی اوروہ پہلے (دنیا میں) سجدہ کے لیے بلائے جاتے تھے حالانکہ وہ صحیح سالم ہوتے تھے"},{"number":44,"text":"پس مجھے اور اس کلام کے جھٹلانے والوں کو چھوڑ دو ہم انہیں بتدریج (جہنم کی طرف) لے جائے گے اس طور پر کہ انہیں خبر بھی نہیں ہو گی"},{"number":45,"text":"اور ہم انکو ڈھیل دیتے ہیں بے شک ہماری تدبیر زبردست ہے"},{"number":46,"text":"کیا آپ ان سے کچھ اجرت مانگتے ہیں کہ جس کا تاوان کا ان پر بوجھ پڑ رہا ہے"},{"number":47,"text":"یا ان کے پاس غیب کی خبر ہے کہ وہ اسے لکھ لیتے ہیں"},{"number":48,"text":"پھر آپ اپنے رب کے حکم کا انتظار کریں اور مچھلی والے جیسے نہ ہوجائیں جب کہ اس نے اپنے رب کو پکارا اور وہ بہت ہی غمگین تھا"},{"number":49,"text":"اگر اس کے رب کی رحمت اسے نہ سنبھال لیتی تو وہ برے حال سے چٹیل میدان میں پھینکا جاتا"},{"number":50,"text":"پس اسے اس کے رب نے نوازا پھر اسے نیک بختو ں میں کر دیا"},{"number":51,"text":"اور بالکل قریب تھا کہ کافر آپ کو اپنی تیز نگاہوں سے پھسلا دیں جب کہ انہوں نے قرآن سنا اور کہتے ہیں کہ یہ تو دیوانہ ہے"},{"number":52,"text":"اور حالانکہ یہ قرآن تمام دنیا کے لیے صرف نصیحت ہے"}]}