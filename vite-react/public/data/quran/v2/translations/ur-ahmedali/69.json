{"number":69,"edition":"ur.ahmedali","ayahs":[{"number":1,"text":"قیامت"},{"number":2,"text":"قیامت کیا چیز ہے"},{"number":3,"text":"اور تمہیں کس چیز نے بتایا کہ قیامت کیا ہے"},{"number":4,"text":"ثمود اور عاد نے قیامت کو جھٹلایا تھا"},{"number":5,"text":"سو ثمود تو سخت ہیبت ناک چیخ سے ہلاک کیے گئے"},{"number":6,"text":"اور لیکن قوم عاد سو وہ ایک سخت آندھی سے ہلاک کیے گئے"},{"number":7,"text":"وہ ان پر سات راتیں اور آٹھ دن لگاتار چلتی رہی (اگر تو موجود ہوتا) اس قوم کو اس طرح گرا ہوا دیکھتا کہ گویا کہ گھری ہوئی کھجوروں کے تنے ہیں"},{"number":8,"text":"سو کیا تمہیں ان کا کوئی بچا ہوا نظر آتا ہے"},{"number":9,"text":"اور فرعون اس سے پہلے کے لوگ اور الٹی ہوئی بستیوں والے گناہ کے مرتکب ہوئے"},{"number":10,"text":"پس انہوں نے اپنے رب کے رسول کی نافرمانی کی تو الله نے انہیں سخت پکڑ لیا"},{"number":11,"text":"بے شک ہم نے جب پانی حد سے گزر گیا تھا تو تمہیں کشتی میں سوار کر لیا تھا"},{"number":12,"text":"تاکہ ہم اسے تمہارے لیے ایک یادگار بنائیں اور اس کو کان یا د رکھنے والے یاد رکھیں"},{"number":13,"text":"پھر جب صور میں پھونکا جائے گا ایک بار پھونکا جانا"},{"number":14,"text":"اور زمین اور پہاڑ اٹھائے جائیں گے پس وہ دونوں ریزہ ریزہ کر دیئے جائیں گے"},{"number":15,"text":"پس اس دن قیامت ہو گی"},{"number":16,"text":"اور آسمان پھٹ جائے گا اوروہ اس دن بودا ہوگا"},{"number":17,"text":"اور اس کے کنارے پر فرشتے ہوں گے اور عرشِ الہیٰ کو اپنے اوپر اس دن آٹھ فرشتے اٹھائیں گے"},{"number":18,"text":"اس دن تم پیش کیے جاؤ گے تمہارا کوئی راز مخفی نہ رہے گا"},{"number":19,"text":"جس کو اس کا اعمال نامہ اس کے داہنے ہاتھ میں دیا جائے گا سو وہ کہے گا لو میرا اعمال نامہ پڑھو"},{"number":20,"text":"بے شک میں سمجھتا تھا کہ میں اپنا حساب دیکھوں گا"},{"number":21,"text":"سووہ دل پسند عیش میں ہو گا"},{"number":22,"text":"بلند بہشت میں"},{"number":23,"text":"جس کے میوے جھکے ہوں گے"},{"number":24,"text":"کھاؤ اور پیئو ان کاموں کے بدلے میں جو تم نے گزشتہ دنوں میں آگے بھیجے تھے"},{"number":25,"text":"اور جس کا اعمال نامہ اس کے بائیں ہاتھ میں دیا گیا تو کہے گا اے کاش میرا اعمال نامہ نہ ملتا"},{"number":26,"text":"اور میں نہ جانتا کہ میرا حساب کیا ہے"},{"number":27,"text":"کاش وہ (موت) خاتمہ کرنے والی ہوتی"},{"number":28,"text":"میرا مال میرے کچھ کام نہ آیا"},{"number":29,"text":"مجھ سے میری حکومت بھی جاتی رہی"},{"number":30,"text":"اسے پکڑو اسے طوق پہنا دو"},{"number":31,"text":"پھر اسے دوزخ میں ڈال دو"},{"number":32,"text":"پھر ایک زنجیر میں جس کا طول ستر گز ہے اسے جکڑ دو"},{"number":33,"text":"بے شک وہ الله پر یقین نہیں رکھتا تھا جو عظمت والا ہے"},{"number":34,"text":"اور نہ وہ مسکین کے کھانا کھلانے کی رغبت دیتا تھا"},{"number":35,"text":"سو آج اس کا یہاں کوئی دوست نہیں"},{"number":36,"text":"اور نہ کھانا ہے مگر زخموں کا دھون"},{"number":37,"text":"اسے سوائے گناہگاروں کے کوئی نہیں کھائے گا"},{"number":38,"text":"سو میں ان چیزوں کی قسم کھاتا ہوں جو تم دیکھتے ہو"},{"number":39,"text":"اوران کی جو تم نہیں دیکھتے"},{"number":40,"text":"کہ بے شک یہ (قرآن) رسول کریم کی زبان سے نکلا ہے"},{"number":41,"text":"اور وہ کسی شاعر کا قول نہیں (مگر) تم بہت ہی کم یقین کرتے ہو"},{"number":42,"text":"اور نہ ہی کسی جادوگر کا قول ہے تم بہت ہی کم غور کرتے ہو"},{"number":43,"text":"وہ پرودگار عالم کا نازل کیا ہوا ہے"},{"number":44,"text":"اور اگر وہ کوئی بناوٹی بات ہمارے ذمہ لگاتا"},{"number":45,"text":"تو ہم اس کا داہنا ہاتھ پکڑ لیتے"},{"number":46,"text":"پھر ہم اس کی رگِ گردن کاٹ ڈالتے"},{"number":47,"text":"پھر تم میں سے کوئی بھی اس سے روکنے والا نہ ہوتا"},{"number":48,"text":"اور بے شک وہ تو پرہیزگاروں کے لیے ایک نصیحت ہے"},{"number":49,"text":"اور بے شک ہم جانتے ہیں کہ بعض تم میں سے جھٹلانے والے ہیں"},{"number":50,"text":"اور بے شک وہ کفار پر باعث حسرت ہے"},{"number":51,"text":"اور بے شک وہ یقین کرنے کے قابل ہے"},{"number":52,"text":"پس اپنے رب کے نام کی تسبیح کر جو بڑا عظمت والا ہے"}]}