{"number":73,"edition":"ur.ahmedali","ayahs":[{"number":1,"text":"اے چادر اوڑھنے والے"},{"number":2,"text":"رات کو قیام کر مگر تھوڑا ساحصہ"},{"number":3,"text":"آدھی رات یا اس میں سے تھوڑا ساحصہ کم کر دے"},{"number":4,"text":"یا اس پر زیادہ کر دو اور قرآن کو ٹھہر ٹھہر کر پڑھا کرو"},{"number":5,"text":"ہم عنقریب آپ پر ایک بھاری بات کا (بوجھ) ڈالنے والے ہیں"},{"number":6,"text":"بےشک رات کا اٹھنا نفس کو خوب زیر کرتا ہے اور بات بھی صحیح نکلتی ہے"},{"number":7,"text":"بے شک دن میں آپ کے لیے بڑا کام ہے"},{"number":8,"text":"اور اپنے رب کا نام لیا کرو اور سب سے الگ ہو کر اسی کی طرف آ جاؤ"},{"number":9,"text":"وہ مشرق اور مغرب کا مالک ہے اس کے سوا اور کوئی معبود نہیں پس اسی کو کارساز بنا لو"},{"number":10,"text":"اور کافروں کی باتوں پر صبر کرو اور انہیں عمدگی سے چھوڑ دو"},{"number":11,"text":"اورمجھے اور جھٹلانے والے دولت مندوں کو چھوڑ دو اور انہیں تھوڑی سی مدت و مہلت دو"},{"number":12,"text":"بے شک ہمارے پاس بیڑیاں اور جہنم ہے"},{"number":13,"text":"اور گلے میں اٹکنے والا کھانا اور دردناک عذاب"},{"number":14,"text":"جس دن زمین اور پہاڑ لرزیں گے اور پہاڑ ریگ رواں کے تودے ہو جائیں گے"},{"number":15,"text":"ہم نے تمہاری طرف تم پر گواہی دینے والا ایک رسول بھیجا ہے کہ جس طرح فرعون کی طرف ایک رسول بھیجا تھا"},{"number":16,"text":"پھر فرعون نے اس رسول کی نافرمانی کی تو ہم نے اسے سخت پکڑ سے پکڑ لیا"},{"number":17,"text":"پھر تم کس طرح بچو گے اگر تم نے بھی انکار کیا اس دن جو لڑکوں کو بوڑھا کر دے گا"},{"number":18,"text":"اس دن آسمان پھٹ جائے گا اس کا وعدہ ہو کر رہے گا"},{"number":19,"text":"بے شک یہ (قرآن) ایک نصیحت ہے پھر جو چاہے اپنے رب کی طرف آنے کا راستہ بنا لے"},{"number":20,"text":"بے شک آپ کا رب جانتا ہے کہ آپ اور جو لوگ آپ کے ساتھ ہیں (کبھی) دو تہائی رات کے قریب اور (کبھی) آدھی رات اور (کبھی) تہائی رات سے (نماز تہجد) میں کھڑے ہوتے ہیں اور الله ہی رات اور دن کا اندازہ کرتا ہے اسے معلوم ہے کہ تم اس کو نباہ نہیں سکتے سو اس نے تم پر رحم کیا پس پڑھو جتنا قرآن میں سے آسان ہو اسے علم ہے کہ تم میں سے کچھ بیمار ہوں گے اور کچھ اور لوگ بھی جو الله کا فضل تلاش کرتے ہوئے زمین پر سفر کریں گے اورکچھ اور لوگ ہوں گے جو الله کی راہ میں جہاد کریں گے پس پڑھو جو اس میں سےآسان ہو اور نماز قائم کرو اور زکوةٰ دو اور الله کو اچھی طرح (یعنی اخلاص سے) قرض دو اورجو کچھ نیکی آگے بھیجوگے اپنے واسطے تو اس کو الله کے ہاں بہتر اور بڑے اجر کی چیز پاؤ گے اور الله سے بخشش مانگو بے شک الله بخشنے والا نہایت رحم والا ہے"}]}