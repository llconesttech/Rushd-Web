{"number":55,"edition":"fa.ayati","ayahs":[{"number":1,"text":"خداى رحمان،"},{"number":2,"text":"قرآن را تعليم داد"},{"number":3,"text":"انسان را بيافريد"},{"number":4,"text":"به او گفتن آموخت"},{"number":5,"text":"آفتاب و ماه به حسابى مقرر در حركتند"},{"number":6,"text":"و گياه و درخت سجده‌اش مى‌كنند"},{"number":7,"text":"آسمان را برافراخت و ترازو را برنهاد"},{"number":8,"text":"تا در ترازو تجاوز مكنيد"},{"number":9,"text":"وزن‌كردن را به عدالت رعايت كنيد و كم‌فروشى مكنيد"},{"number":10,"text":"زمين را براى مردم قرار داد"},{"number":11,"text":"در آن ميوه‌هاست و نخلها، با خوشه‌هايى كه در غلافند"},{"number":12,"text":"و دانه‌هايى كه همراه با كاهند و نيز گياهان خوشبو"},{"number":13,"text":"پس كدام يك از نعمتهاى پروردگارتان را انكار مى‌كنيد؟"},{"number":14,"text":"آدمى را از گل خشك‌شده‌اى چون سفال بيافريد"},{"number":15,"text":"و جن را از شعله‌اى بى‌دود"},{"number":16,"text":"پس كدام يك از نعمتهاى پروردگارتان را انكار مى‌كنيد؟"},{"number":17,"text":"پروردگار دو مشرق و پروردگار دو مغرب"},{"number":18,"text":"پس كدام يك از نعمتهاى پروردگارتان را انكار مى‌كنيد؟"},{"number":19,"text":"دو دريا را پيش راند تا به هم رسيدند،"},{"number":20,"text":"ميانشان حجابى است تا به هم در نشوند"},{"number":21,"text":"پس كدام يك از نعمتهاى پروردگارتان را انكار مى‌كنيد؟"},{"number":22,"text":"از آن دو، مرواريد و مرجان بيرون مى‌آيد"},{"number":23,"text":"پس كدام يك از نعمتهاى پروردگارتان را انكار مى‌كنيد؟"},{"number":24,"text":"و او راست كشتيهايى همانند كوه كه در دريا مى‌روند"},{"number":25,"text":"پس كدام يك از نعمتهاى پروردگارتان را انكار مى‌كنيد؟"},{"number":26,"text":"هر چه بر روى زمين است دستخوش فناست،"},{"number":27,"text":"و ذات پروردگار صاحب جلالت و اكرام توست كه باقى مى‌ماند"},{"number":28,"text":"پس كدام يك از نعمتهاى پروردگارتان را انكار مى‌كنيد؟"},{"number":29,"text":"هر كس كه در آسمانها و زمين است سائل درگاه اوست، و او هر روز در كارى است"},{"number":30,"text":"پس كدام يك از نعمتهاى پروردگارتان را انكار مى‌كنيد؟"},{"number":31,"text":"اى جنيان و آدميان، به حساب شما خواهيم رسيد"},{"number":32,"text":"پس كدام يك از نعمتهاى پروردگارتان را انكار مى‌كنيد؟"},{"number":33,"text":"اى گروه جنيان و آدميان، اگر مى‌توانيد كه از كناره‌هاى آسمانها و زمين بيرون رويد، بيرون رويد. ولى بيرون نتوانيد رفت مگر با داشتن قدرتى"},{"number":34,"text":"پس كدام يك از نعمتهاى پروردگارتان را انكار مى‌كنيد؟"},{"number":35,"text":"بر شما شعله‌اى بى‌دود فرستاده شود، يا دودى بى‌شعله، پس با او مقابله نتوانيد كرد"},{"number":36,"text":"پس كدام يك از نعمتهاى پروردگارتان را انكار مى‌كنيد؟"},{"number":37,"text":"آنگاه كه آسمان شكافته شود، رنگى سرخ چون رنگ چرم خواهد داشت"},{"number":38,"text":"پس كدام يك از نعمتهاى پروردگارتان را انكار مى‌كنيد؟"},{"number":39,"text":"پس در آن روز از گناه هيچ جنى و آدميى نپرسند"},{"number":40,"text":"پس كدام يك از نعمتهاى پروردگارتان را انكار مى‌كنيد؟"},{"number":41,"text":"كافران را به نشان صورتشان مى‌شناسند و از موى جلو سر و پاهايشان مى‌گيرند"},{"number":42,"text":"پس كدام يك از نعمتهاى پروردگارتان را انكار مى‌كنيد؟"},{"number":43,"text":"اين همان جهنمى است كه مجرمان دروغش مى‌پنداشتند"},{"number":44,"text":"و اكنون در ميان آن و آب جوشان مى‌گردند"},{"number":45,"text":"پس كدام يك از نعمتهاى پروردگارتان را انكار مى‌كنيد؟"},{"number":46,"text":"هر كس را كه از ايستادن به پيشگاه پروردگارش ترسيده باشد دو بهشت است"},{"number":47,"text":"پس كدام يك از نعمتهاى پروردگارتان را انكار مى‌كنيد؟"},{"number":48,"text":"آن دو پر از درختانند"},{"number":49,"text":"پس كدام يك از نعمتهاى پروردگارتان را انكار مى‌كنيد؟"},{"number":50,"text":"در آن دو، دو چشمه جارى است"},{"number":51,"text":"پس كدام يك از نعمتهاى پروردگارتان را انكار مى‌كنيد؟"},{"number":52,"text":"در آنجا از هر گونه ميوه‌اى دو قسم هست"},{"number":53,"text":"پس كدام يك از نعمتهاى پروردگارتان را انكار مى‌كنيد؟"},{"number":54,"text":"بر بسترهايى كه آسترشان از استبرق است تكيه زده‌اند و ميوه‌هاى آن دو بهشت در دسترسشان باشد"},{"number":55,"text":"پس كدام يك از نعمتهاى پروردگارتان را انكار مى‌كنيد؟"},{"number":56,"text":"در آنجاست زنانى كه جز به شوهر خويش ننگرند، و پيش از بهشتيان هيچ آدمى و جنى به آنها دست نزده است"},{"number":57,"text":"پس كدام يك از نعمتهاى پروردگارتان را انكار مى‌كنيد؟"},{"number":58,"text":"همانند ياقوت و مرجان"},{"number":59,"text":"پس كدام يك از نعمتهاى پروردگارتان را انكار مى‌كنيد؟"},{"number":60,"text":"آيا پاداش نيكى جز نيكى است؟"},{"number":61,"text":"پس كدام يك از نعمتهاى پروردگارتان را انكار مى‌كنيد؟"},{"number":62,"text":"و جز آنها دو بهشت ديگر است"},{"number":63,"text":"پس كدام يك از نعمتهاى پروردگارتان را انكار مى‌كنيد؟"},{"number":64,"text":"از شدت سبزى متمايل به سياهى"},{"number":65,"text":"پس كدام يك از نعمتهاى پروردگارتان را انكار مى‌كنيد؟"},{"number":66,"text":"در آن دو، دو چشمه همواره جوشنده هست"},{"number":67,"text":"پس كدام يك از نعمتهاى پروردگارتان را انكار مى‌كنيد؟"},{"number":68,"text":"در آن دو، ميوه هست و نخل هست و انار هست"},{"number":69,"text":"پس كدام يك از نعمتهاى پروردگارتان را انكار مى‌كنيد؟"},{"number":70,"text":"در آنجا زنانى است نيك‌سيرت و زيباروى"},{"number":71,"text":"پس كدام يك از نعمتهاى پروردگارتان را انكار مى‌كنيد؟"},{"number":72,"text":"حورانى مستور در خيمه‌ها"},{"number":73,"text":"پس كدام يك از نعمتهاى پروردگارتان را انكار مى‌كنيد؟"},{"number":74,"text":"پيش از بهشتيان هيچ آدمى و جنى به آنها دست نزده است"},{"number":75,"text":"پس كدام يك از نعمتهاى پروردگارتان را انكار مى‌كنيد؟"},{"number":76,"text":"بر بالشهاى سبز و فرشهاى نيكو تكيه مى‌زنند"},{"number":77,"text":"پس كدام يك از نعمتهاى پروردگارتان را انكار مى‌كنيد؟"},{"number":78,"text":"بزرگ است نام پروردگار تو آن صاحب جلالت و اكرام"}]}