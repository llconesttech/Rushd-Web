{"number":83,"edition":"fa.ayati","ayahs":[{"number":1,"text":"واى بر كم‌فروشان"},{"number":2,"text":"آنان كه چون از مردم كيل مى‌ستانند آن را پُر مى‌كنند؛"},{"number":3,"text":"و چون براى مردم مى‌پيمايند يا مى‌كشند از آن مى‌كاهند"},{"number":4,"text":"آيا اينان نمى‌دانند كه زنده مى‌شوند"},{"number":5,"text":"در آن روز بزرگ؟"},{"number":6,"text":"روزى كه مردم به پيشگاه پروردگار جهانيان مى‌ايستند"},{"number":7,"text":"آگاه باشيد كه اعمال بدكاران مكتوب در سِجّين است"},{"number":8,"text":"تو چه مى‌دانى كه سجين چيست؟"},{"number":9,"text":"كتابى است نوشته"},{"number":10,"text":"در آن روز واى بر تكذيب‌كنندگان"},{"number":11,"text":"آنان كه روز جزا را دروغ انگاشتند"},{"number":12,"text":"و آن روز را جز متجاوزى گناهكار دروغ نينگارد"},{"number":13,"text":"چون آيات ما بر او خوانده شد، گفت: افسانه‌هاى پيشينيان است"},{"number":14,"text":"حقا، كه كارهايى كه كرده بودند بر دلهاشان مسلط شده است"},{"number":15,"text":"حقا، كه در آن روز از پروردگارشان محجوب باشند"},{"number":16,"text":"پس ايشان به جهنم درآيند"},{"number":17,"text":"و آنها را گويند: اين است آنچه دروغش مى‌شمرديد"},{"number":18,"text":"حقا، كه اعمال نيكان در عِلّيّين مكتوب است"},{"number":19,"text":"و تو چه مى‌دانى كه عِلّيّين چيست؟"},{"number":20,"text":"كتابى است نوشته،"},{"number":21,"text":"كه مقربان خدا در آن مى‌نگرند"},{"number":22,"text":"هر آينه نيكان در نعمتند،"},{"number":23,"text":"بر تختها نشسته و نظاره مى‌كنند"},{"number":24,"text":"بر چهره‌هاشان طراوت نعمت را بشناسى"},{"number":25,"text":"از شرابى خالص كه بر سر آن مُهر نهاده‌اند سيراب مى‌شوند"},{"number":26,"text":"مُهر آن از مشك است و پيشدستى‌كنندگان در آن بر يكديگر پيشدستى مى‌كنند"},{"number":27,"text":"آميزه آن تَسنيم است"},{"number":28,"text":"چشمه‌اى است كه مقربان خدا از آن مى‌آشامند"},{"number":29,"text":"گناهكاران به مؤمنان مى‌خنديدند"},{"number":30,"text":"و چون بر آنها مى‌گذشتند، به چشم و ابرو اشاره مى‌كردند"},{"number":31,"text":"و چون نزد كسانشان بازمى‌گشتند، شادمانه بازمى‌گشتند"},{"number":32,"text":"و چون آنان را مى‌ديدند، مى‌گفتند كه اينان گمراهند"},{"number":33,"text":"و حال آنكه آنان را به مواظبت اعمال مؤمنان نفرستاده بودند"},{"number":34,"text":"و امروز مؤمنان به كافران مى‌خندند"},{"number":35,"text":"بر تختها تكيه زده‌اند و مى‌نگرند"},{"number":36,"text":"آيا كافران برابر اعمالشان پاداش يافته‌اند؟"}]}