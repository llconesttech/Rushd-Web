{"number":23,"edition":"fa.ayati","ayahs":[{"number":1,"text":"به تحقيق رستگار شدند مؤمنان"},{"number":2,"text":"آنان كه در نمازشان خشوع مى‌ورزند،"},{"number":3,"text":"و آنان كه از بيهوده اعراض مى‌كنند،"},{"number":4,"text":"و آنان كه زكات را مى‌پردازند،"},{"number":5,"text":"و آنان كه شرمگاه خود را نگه مى‌دارند،"},{"number":6,"text":"جز بر همسران يا كنيزان خويش، كه در نزديكى با آنان مورد ملامت قرار نمى‌گيرند؛"},{"number":7,"text":"و كسانى كه غير از اين دو بجويند از حد خويش تجاوز كرده‌اند"},{"number":8,"text":"و آنان كه امانتها و پيمانهاى خود مراعات مى‌كنند،"},{"number":9,"text":"و آنان كه بر نمازهاى خود مواظبند،"},{"number":10,"text":"اينان ميراث‌بران هستند"},{"number":11,"text":"كه فردوس را كه همواره در آن جاويدانند به ميراث مى‌برند"},{"number":12,"text":"هر آينه ما انسان را از گل خالص آفريديم"},{"number":13,"text":"سپس او را نطفه‌اى در جايگاهى استوار قرار داديم"},{"number":14,"text":"آنگاه از آن نطفه، لخته خونى آفريديم و از آن لخته خون، پاره‌گوشتى و از آن پاره‌گوشت، استخوانها آفريديم و استخوانها را به گوشت پوشانيديم؛ بار ديگر او را آفرينشى ديگر داديم. در خور تعظيم است خداوند، آن بهترين آفرينندگان"},{"number":15,"text":"و بعد از اين همه شما خواهيد مُرد"},{"number":16,"text":"باز در روز قيامت زنده مى‌گرديد"},{"number":17,"text":"و بر فراز سرتان هفت آسمان بيافريديم، حال آنكه از اين مخلوق غافل نبوده‌ايم"},{"number":18,"text":"و از آسمان به اندازه نياز آب فرستاديم و آن را در زمين جاى داديم و ما بر نابودكردنش توانا هستيم"},{"number":19,"text":"با آن آب برايتان بوستانهايى از خرما و انگور پديد آورديم. شما را در آن باغها ميوه‌هاى بسيارى است كه از آنها مى‌خوريد"},{"number":20,"text":"و درختى است كه در طور سينا مى‌رويد. روغن مى‌دهد و آن روغن براى خورندگان، نان خورشى است"},{"number":21,"text":"شما را در چارپايان عبرتى است. از شيرى كه در شكمشان هست سيرابتان مى‌كنيم و از آنها سودهاى بسيار مى‌بريد و از آنها مى‌خوريد"},{"number":22,"text":"و بر آنها و بر كشتيها سوار مى‌شويد"},{"number":23,"text":"هر آينه نوح را بر قومش فرستاديم. گفت: اى قوم من، خداى يكتا را بپرستيد. شما را خداوندى جز او نيست. آيا پروا نمى‌كنيد؟"},{"number":24,"text":"مهتران قومش كه كافر بودند، گفتند: اين مرد انسانى است همانند شما، مى‌خواهد بر شما برترى جويد. اگر خدا مى‌خواست فرشتگانى را مى‌فرستاد. ما هرگز چنين چيزى در روزگار نياكانمان نشنيده‌ايم"},{"number":25,"text":"او مرد ديوانه‌اى بيش نيست. يكچند بر او صبر كنيد"},{"number":26,"text":"گفت: اى پروردگار من، اكنون كه مرا تكذيب مى‌كنند، ياريم كن"},{"number":27,"text":"به او وحى كرديم كه كشتى را در حضور ما و به الهام ما بساز. و چون فرمان ما در رسيد و آب از تنور بيرون زد از هر جنسى دو تا و نيز كسان خود را به آن ببر. مگر آن كس كه پيش از اين در باره او سخن رفته است. و در باره ستمكاران با من سخن مگوى كه آنها همه غرقه‌شدگانند"},{"number":28,"text":"چون خود و همراهانت به كشتى نشستيد، بگو: سپاس خدايى را كه ما را از مردم ستمكاره رهايى بخشيد"},{"number":29,"text":"و بگو: اى پروردگار من، مرا فرود آور در جايگاهى مبارك، كه تو بهترين راهبرانى"},{"number":30,"text":"در اين داستان عبرتها و پندهاست، و ما تنها آزمايندگانى بوديم"},{"number":31,"text":"و بعد از آنها مردمى ديگر بيافريديم"},{"number":32,"text":"و از خودشان به ميانشان پيامبرى فرستاديم كه: خداى يكتا را بپرستيد، شما را خدايى جز او نيست. آيا پروا نمى‌كنيد؟"},{"number":33,"text":"گروهى از مهتران قومش كه كافر بودند و ديدار آخرت را دروغ مى‌شمردند و در اين دنيايشان عيش و نعمت داده بوديم، گفتند: اين مرد انسانى است همانند شما؛ از آنچه مى‌خوريد مى‌خورد و از آنچه مى‌آشاميد مى‌آشامد"},{"number":34,"text":"و اگر از انسانى همانند خود اطاعت كنيد، زيان كرده‌ايد"},{"number":35,"text":"آيا به شما وعده مى‌دهد كه چون مرديد و خاك و استخوان شديد، شما را از گور بيرون مى‌آورند؟"},{"number":36,"text":"اين وعده‌اى كه به شما داده شده بعيد است، بعيد"},{"number":37,"text":"جز همين زندگانى دنيوى ما هيچ نيست، به دنيا مى‌آييم و مى‌ميريم و ديگربار زنده نمى‌شويم"},{"number":38,"text":"اين مردى است كه به خداى يكتا دروغ مى‌بندد و ما به او ايمان نمى‌آوريم"},{"number":39,"text":"گفت: اى پروردگار من، اكنون كه تكذيبم مى‌كنند، ياريم كن"},{"number":40,"text":"گفت: به همين زودى از كرده پشيمان مى‌شوند"},{"number":41,"text":"پس به حق، بانگى سخت آنان را فرو گرفت. مانند گياه خشكشان كرديم. اى، نصيب مردم ستمكاره دورى از رحمت خدا باد"},{"number":42,"text":"و بعد از آنها مردمى ديگر بيافريديم"},{"number":43,"text":"هيچ ملتى از اجل خود نه پيش مى‌افتد و نه تأخير مى‌كند"},{"number":44,"text":"سپس پى‌درپى پيامبران خود را فرستاديم. هر بار كه پيامبرى بر ملتى آمد تكذيبش كردند و ما نيز آنها را از پس يكديگر به هلاكت رسانيديم و آنان را داستانها كرديم. اى، نصيب مردمى كه ايمان نمى‌آورند دورى از رحمت خدا باد"},{"number":45,"text":"آنگاه موسى و برادرش هارون را با آيات خود و دلايل روشن فرستاديم؛"},{"number":46,"text":"نزد فرعون و مهتران قومش. پس گردنكشى كردند كه مردمى برترى جوى بودند،"},{"number":47,"text":"و گفتند: آيا به دو انسان كه همانند ما هستند و قومشان بندگان ما بودند، ايمان بياوريم؟"},{"number":48,"text":"آنها را تكذيب كردند و خويشتن به هلاكت افكندند"},{"number":49,"text":"هر آينه ما به موسى كتاب داديم، باشد كه هدايت شوند"},{"number":50,"text":"و پسر مريم و مادرش را آيتى ساختيم و آن دو را بر بلند جايى كه قرار گاهى و آب روان داشت جاى داديم"},{"number":51,"text":"اى پيامبران، از چيزهاى پاكيزه و خوش بخوريد و كارهاى شايسته كنيد كه من به كارهايى كه مى‌كنيد آگاهم"},{"number":52,"text":"هر آينه اين دين شما دينى است واحد، و من پروردگار شمايم؛ از من بترسيد"},{"number":53,"text":"پس دين خود را فرقه‌فرقه كردند و هر فرقه‌اى به روشى كه برگزيده بود دلخوش بود"},{"number":54,"text":"آنان را تا چندى در گمراهيشان رها كن"},{"number":55,"text":"آيا مى‌پندارند كه آن مال و فرزند كه ارزانيشان مى‌داريم،"},{"number":56,"text":"براى آن است كه مى‌كوشيم خيرى به آنها برسانيم؟ نه، كه آنان در نمى‌يابند"},{"number":57,"text":"آنهايى كه از خوف پروردگارشان لرزانند،"},{"number":58,"text":"و آنهايى كه به آيات پروردگارشان ايمان مى‌آورند،"},{"number":59,"text":"و آنهايى كه به پروردگارشان شرك نمى‌آورند،"},{"number":60,"text":"و آنهايى كه همه آنچه را بايد ادا كنند، ادا مى‌كنند و باز هم دلهايشان ترسان است كه بايد نزد پروردگارشان باز گردند،"},{"number":61,"text":"اينان هستند كه به كارهاى نيك مى‌شتابند و در آن بر يكديگر سبقت مى‌جويند"},{"number":62,"text":"بر هيچ كس جز به اندازه توانش تكليف نمى‌كنيم. و نزد ما كتابى است كه به حق سخن مى‌گويد. و بر آنها ستمى نمى‌رود"},{"number":63,"text":"نه، دلهايشان از اين سخن در پرده غفلت است. و آنها را كارهايى است جز اين كارها، كه مى‌كنند"},{"number":64,"text":"تا آنگاه كه ناز پروردگانشان را به عذاب گرفتار كنيم و ناله سر دهند"},{"number":65,"text":"امروز ناله سر مدهيد كه شما را از عذاب ما كس نرهاند"},{"number":66,"text":"آيات من برايتان خوانده مى‌شد و شما نمى‌پذيرفتيد و پس‌پس مى‌رفتيد"},{"number":67,"text":"بر آن نخوت مى‌فروختيد و شب هنگام در افسانه‌سرايى ناسزا مى‌گفتيد"},{"number":68,"text":"آيا در اين سخن نمى‌انديشند يا براى آنها چيزى نازل شده كه براى نياكانشان نازل نشده بود؟"},{"number":69,"text":"يا آنكه پيامبرشان را نشناخته‌اند كه انكارش مى‌كنند؟"},{"number":70,"text":"يا مى‌گويند كه ديوانه است؟ نه، پيامبرشان با دين حق بر آنها مبعوث شد، ولى بيشترينشان از حق كراهت دارند"},{"number":71,"text":"اگر حق از پى هوسهايشان مى‌رفت، آسمانها و زمين و هر كه در آنهاست تباه مى‌شد. ولى ما اندرزشان فرستاديم و آنها از اندرزشان رويگردان شدند"},{"number":72,"text":"يا تو از آنها مزدى مى‌طلبى؟ مزد پروردگارت بهتر است، كه او بهترين روزى‌دهندگان است"},{"number":73,"text":"هر آينه تو به راه راستشان مى‌خوانى"},{"number":74,"text":"و كسانى كه به آخرت ايمان ندارند از راه راست منحرفند"},{"number":75,"text":"اگر بر آنها رحمت مى‌آورديم و آزارى را كه بدان گرفتارند از آنها دور مى‌ساختيم، باز هم همچنان با سرسختى در طغيان خويش سرگشته مى‌ماندند"},{"number":76,"text":"به عذاب گرفتارشان كرديم. پس در مقابل پروردگارشان نه فروتنى كردند و نه تضرع"},{"number":77,"text":"تا آنگاه كه درى از عذاب سخت بر رويشان گشوديم، چنان كه از همه جا نوميد گشتند"},{"number":78,"text":"و اوست آن خدايى كه برايتان گوش و چشم و دل بيافريد. چه اندك سپاس مى‌گزاريد"},{"number":79,"text":"اوست آن خدايى كه شما را در روى زمين پديد آورد و همه نزد او گرد آورده مى‌شويد"},{"number":80,"text":"و اوست آن خدايى كه زنده مى‌كند و مى‌ميراند و آمدوشد شب و روز از آن اوست. چرا تعقل نمى‌كنيد؟"},{"number":81,"text":"نه، آنها نيز همان سخنان گفتند كه پيشينيان مى‌گفتند"},{"number":82,"text":"گفتند: آيا اگر ما بميريم و خاك و استخوان شويم باز هم زنده مى‌شويم؟"},{"number":83,"text":"به ما و پدرانمان نيز پيش از اين چنين وعده‌هايى داده شده بود. اينها چيزى جز افسانه‌هاى پيشينيان نيست"},{"number":84,"text":"بگو: اگر مى‌دانيد، اين زمين و هر كه در آن است از آن كيست؟"},{"number":85,"text":"خواهند گفت: از آن خدا. بگو: آيا پند نمى‌گيريد؟"},{"number":86,"text":"بگو: كيست پروردگار آسمانهاى هفتگانه و پروردگار عرش بزرگ؟"},{"number":87,"text":"خواهند گفت: خدا. بگو: آيا پروا نمى‌كنيد؟"},{"number":88,"text":"بگو: اگر مى‌دانيد، ملكوت همه چيزها به دست كيست؟ كيست آن كه به همه كس پناه دهد و كسى را از او پناه نيست؟"},{"number":89,"text":"خواهند گفت: خدا. بگو: پس چرا فريب مى‌خوريد؟"},{"number":90,"text":"نه، ما برايشان سخن راست فرستاديم و آنان دروغ مى‌گويند"},{"number":91,"text":"خدا هيچ فرزندى ندارد و هيچ خدايى با او نيست. اگر چنين مى‌بود، هر خدايى با آفريدگان خود به يك سو مى‌كشيد و بر يكديگر برترى مى‌جستند. خدا از آن گونه كه او را وصف مى‌كنند، منزه است"},{"number":92,"text":"داناى نهان و آشكارا، از هر چه شريك او مى‌سازند برتر است"},{"number":93,"text":"بگو: اى پروردگار من، كاش چيزى را كه به آنان وعده داده شده به من مى‌نماياندى"},{"number":94,"text":"پس اى پروردگار من، مرا در زمره ستمكاران قرار مده"},{"number":95,"text":"و ما اگر بخواهيم كه آنچه را به آنان وعده داده‌ايم، تو را بنمايانيم، مى توانيم"},{"number":96,"text":"سخن بد آنان را به هر نيكوترت مى‌آيد پاسخ گوى. ما به سخن آنان آگاهتر هستيم"},{"number":97,"text":"بگو: اى پروردگار من، از وسوسه‌هاى شيطان به تو پناه مى‌آورم"},{"number":98,"text":"و به تو پناه مى‌آورم، اى پروردگار من، اگر نزد من حاضر آيند"},{"number":99,"text":"چون يكيشان را مرگ فرارسد، گويد: اى پروردگار من، مرا بازگردان"},{"number":100,"text":"شايد، كارهاى شايسته‌اى را كه ترك كرده بودم به جاى آورم. هرگز. اين سخنى است كه او مى‌گويد و پشت سرشان تا روز قيامت مانعى است كه بازگشت نتوانند"},{"number":101,"text":"چون در صور دميده شود، هيچ خويشاونديى ميانشان نماند و هيچ از حال يكديگر نپرسند"},{"number":102,"text":"آنان كه ترازويشان سنگين باشد، خود، رستگارانند"},{"number":103,"text":"و آنان كه ترازويشان سبك باشد، به خود زيان رسانيده‌اند و در جهنم، جاويد ماندگانند"},{"number":104,"text":"آتش چهره‌هايشان را مى‌سوزاند و لبانشان آماس كرده و برگشته است"},{"number":105,"text":"آيا آيات من برايتان خوانده نمى‌شد و آنها را دروغ مى‌انگاشتيد؟"},{"number":106,"text":"گويند: اى پروردگار ما، شوربختيمان بر ما غلبه كرد و ما مردمى گمراه بوديم"},{"number":107,"text":"اى پروردگار ما، ما را از اين آتش بيرون آور. اگر ديگر بار چنان كرديم، از ستمكاران باشيم"},{"number":108,"text":"گويد: در آتش گم شويد و با من سخن مگوييد"},{"number":109,"text":"آرى، گروهى از بندگان من مى‌گفتند: اى پروردگار ما، ايمان آورديم؛ ما را بيامرز، و بر ما رحمت آور كه تو بهترين رحمت آورندگانى"},{"number":110,"text":"و شما ريشخندشان مى‌كرديد، تا ياد مرا از خاطرتان بزدودند. و شما همچنان به آنها مى‌خنديديد"},{"number":111,"text":"امروز آنها را به خاطر صبرى كه مى‌كردند پاداش مى‌دهم. آنها به مراد خود رسيده‌اند"},{"number":112,"text":"گويد: به شمار سالها، چه مدت در زمين زيسته‌ايد؟"},{"number":113,"text":"گويند: يك روز يا قسمتى از يك روز. از آنها كه مى‌شمردند بپرس"},{"number":114,"text":"گويد: اگر آگاهى داشتيد، مى‌دانستيد كه جز اندكى نزيسته‌ايد"},{"number":115,"text":"آيا پنداريد كه شما را بيهوده آفريده‌ايم و شما به نزد ما بازگردانده نمى‌شويد؟"},{"number":116,"text":"پس فراتر است خداى يكتا، آن فرمانرواى راستين. هيچ خدايى جز او نيست. پروردگار عرش بزرگوار است"},{"number":117,"text":"آن كس كه جز خداى يكتا خداى ديگرى را مى‌خواند كه به حقانيتش هيچ برهانى ندارد، جز اين نيست كه حسابش نزد پروردگارش خواهد بود. و كافران رستگار نمى‌شوند"},{"number":118,"text":"و بگو: اى پروردگار من، بيامرز و رحمت آور و تو بهترين رحمت‌آورندگان هستى"}]}