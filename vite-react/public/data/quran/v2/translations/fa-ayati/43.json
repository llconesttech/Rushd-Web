{"number":43,"edition":"fa.ayati","ayahs":[{"number":1,"text":"حا، ميم"},{"number":2,"text":"سوگند به اين كتاب روشنگر"},{"number":3,"text":"ما اين كتاب را قرآنى عربى قرار داديم، باشد كه به عقل دريابيد"},{"number":4,"text":"و آن در ام‌الكتاب است در نزد ما؛ كتابى ارجمند و حكمت‌آميز"},{"number":5,"text":"آيا بدان سبب كه مردمى گزافكار هستيد، از شما اعراض كنيم و قرآن را از شما دريغ داريم؟"},{"number":6,"text":"به ميان پيشينيان پيامبران بسيارى فرستاديم"},{"number":7,"text":"و هيچ پيامبرى بر آنها مبعوث نمى‌شد مگر آنكه مسخره‌اش مى‌كردند"},{"number":8,"text":"آنها را كه از ايشان نيرومندتر بودند هلاك كرديم. و داستان پيشينيان گذشت"},{"number":9,"text":"اگر از آنها بپرسى: چه كسى آسمانها و زمين را آفريده است؟ مى‌گويند: آنها را آن پيروزمند دانا آفريده است"},{"number":10,"text":"آن كه زمين را بستر شما ساخت و برايتان راه‌ها در آن پديد آورد، باشد كه هدايت شويد"},{"number":11,"text":"و آن كه از آسمان آب فرستاد، به اندازه. و بدان سرزمين مرده را زنده كرديم. شما نيز اينچنين از گورها بيرون آورده شويد"},{"number":12,"text":"و آن كه همه جفتها را بيافريد. و برايتان از كشتيها و چارپايان مركبها ساخت كه سوار شويد"},{"number":13,"text":"و چون بر پشت آنها قرار گرفتيد، نعمت پروردگارتان را ياد كنيد و بگوييد: منزه است آن كس كه اينها را رام ما كرد و گرنه ما را توان آن نبود"},{"number":14,"text":"و ما به سوى پروردگارمان باز مى‌گرديم"},{"number":15,"text":"و براى او از ميان بندگانش فرزندى قائل شدند. آدمى به آشكارا ناسپاس است"},{"number":16,"text":"آيا او از ميان مخلوقاتش براى خود دختران برگرفته و پسران را خاص شما كرده است؟"},{"number":17,"text":"و چون به يكى از آنها مژده تولد همان چيزى را دهند كه به خداى رحمان نسبت داده رويش سياه گردد و آكنده از خشم شود"},{"number":18,"text":"آيا آن كه به آرايش پرورش يافته و در هنگام جدال آشكار نمى‌گردد از آن خداست؟"},{"number":19,"text":"و فرشتگان را كه بندگان خدايند زن پنداشتند. آيا به هنگام خلقتشان آنجا حاضر بوده‌اند؟ زودا كه اين شهادتشان را مى‌نويسند و از آنها بازخواست مى‌شود"},{"number":20,"text":"گفتند: اگر خداى رحمان مى‌خواست ما فرشتگان را نمى‌پرستيديم. آنچه مى‌گويند از روى نادانى است و جز به دروغ سخن نمى‌گويند"},{"number":21,"text":"آيا پيش از قرآن كتابى برايشان نازل كرده‌ايم كه اكنون بدان تمسك مى‌جويند؟"},{"number":22,"text":"نه، مى‌گويند: پدرانمان را بر آيينى يافتيم و ما از پى آنها مى‌رويم"},{"number":23,"text":"بدين سان، پيش از تو، به هيچ قريه‌اى بيم‌دهنده‌اى نفرستاديم مگر آنكه متنعمانش گفتند: پدرانمان را بر آيينى يافتيم و ما به اعمال آنها اقتدا مى‌كنيم"},{"number":24,"text":"گفت: حتى اگر براى شما چيزى بياورم كه از آنچه پدرانتان را بر آن يافته بوديد هدايت‌كننده‌تر باشد؟ گفتند: ما به آيينى كه شما را بدان فرستاده‌اند بى‌ايمانيم"},{"number":25,"text":"پس، از آنها انتقام گرفتيم. و بنگر كه عاقبت تكذيب‌كنندگان چگونه بوده است؟"},{"number":26,"text":"و ابراهيم به پدر و قومش گفت: من از آنچه شما مى‌پرستيد بيزارم،"},{"number":27,"text":"مگر آن كه مرا آفريده، كه او راهنماييم خواهد كرد"},{"number":28,"text":"و اين سخن را در فرزندان خود سخنى پاينده كرد، باشد كه به خدا باز گردند"},{"number":29,"text":"و من اينان و پدرانشان را از زندگى بهره‌مند كردم تا آنگاه كه حق و پيامبرى روشنگر به سويشان آمد"},{"number":30,"text":"چون حق بر آنها آشكار شد گفتند: اين جادوست و ما بدان ايمان نمى‌آوريم"},{"number":31,"text":"گفتند: چرا اين قرآن بر مردى از بزرگمردان آن دو قريه نازل نشده است؟"},{"number":32,"text":"آيا آنان از رحمت پروردگارت را تقسيم مى‌كنند؟ حال آنكه ما روزى آنها را در زندگى دنيا ميانشان تقسيم مى‌كنيم. و بعضى را به مرتبت، بالاتر از بعضى ديگر قرار داده‌ايم تا بعضى بعض ديگر را به خدمت گيرند. و رحمت پروردگارت از آنچه آنها گرد مى‌آورند بهتر است"},{"number":33,"text":"و اگر نه آن بود كه همه مردم يك امت مى‌شدند، سقفهاى خانه‌هاى كسانى را كه خداى رحمان را باور ندارند از نقره مى‌كرديم و بر آنها نردبامهايى مى‌نهاديم تا بر آن بالا روند"},{"number":34,"text":"و براى خانه‌هايشان نيز درهايى از نقره مى‌كرديم و تختهايى كه بر آن تكيه زنند"},{"number":35,"text":"و از هر گونه زينت. و همه اينها برخوردارى ناچيز دنيوى است، حال آنكه آخرت در نزد پروردگار تو براى پرهيزگاران است"},{"number":36,"text":"هر كس كه از ياد خداى رحمان روى گرداند، شيطانى بر او مى‌گماريم كه همواره همراهش باشد"},{"number":37,"text":"و آن شيطانها آنان را از راه خدا باز مى‌گردانند، ولى پندارند كه هدايت‌يافتگانند"},{"number":38,"text":"تا آنگاه كه نزد ما آيد، مى‌گويد: اى كاش دورى من و تو دورى مشرق و مغرب بود. و تو چه همراه بدى بودى"},{"number":39,"text":"چون ستم كرديد آن روز پشيمانى سود نكند و هر دو در عذاب شريك باشيد"},{"number":40,"text":"آيا تو مى‌خواهى به كران سخن بشنوانى، يا كوران و آنهايى را كه در گمراهى آشكار هستند راه بنمايى؟"},{"number":41,"text":"و اگر تو را ببريم، از آنها انتقام مى‌گيريم،"},{"number":42,"text":"يا آن عذابى را كه به آنها وعده داده‌ايم به تو نشان مى‌دهيم، كه ما بر ايشان توانا هستيم"},{"number":43,"text":"پس در آنچه به تو وحى شده است چنگ بزن كه تو بر راه راست هستى"},{"number":44,"text":"و قرآن سبب بلندآوازه گشتن تو و قوم توست، و زودا كه بازخواست شويد"},{"number":45,"text":"از پيامبران ما كه پيش از تو فرستاده‌ايم بپرس: آيا جز خداى رحمان، ديگرى را براى پرستش آنها قرار داده بوديم؟"},{"number":46,"text":"و هر آينه موسى را همراه با آيات خود بر فرعون و مهتران قومش فرستاديم و گفت: من فرستاده پروردگار جهانيانم"},{"number":47,"text":"چون آيات ما را بر آنان عرضه داشت، به ناگاه همه از آن به خنده افتادند"},{"number":48,"text":"و هر معجزه‌اى كه به آنها نشان داديم از معجزه ديگر عظيم‌تر بود. آنگاه همه را به عذاب گرفتار كرديم، باشد كه بازگردند"},{"number":49,"text":"گفتند: اى جادوگر، پروردگارت را با آن عهدى كه با تو نهاده است براى ما بخوان كه ما هدايت‌شدگانيم"},{"number":50,"text":"چون عذاب را از آنها برداشتيم، پيمان خود را شكستند"},{"number":51,"text":"فرعون در ميان مردمش ندا داد كه: اى قوم من، آيا پادشاهى مصر و اين جويباران كه از زير پاى من جارى هستند از آن من نيستند؟ آيا نمى‌بينيد؟"},{"number":52,"text":"آيا من بهترم يا اين مرد خوار ذليل كه درست سخن‌گفتن نتواند؟"},{"number":53,"text":"چرا دستهايش را به دستبندهاى طلا نياراسته‌اند؟ و چرا گروهى از فرشتگان همراهش نيامده‌اند؟"},{"number":54,"text":"پس قوم خود را گمراه ساخت تا از او اطاعت كردند، كه مردمى تبهكار بودند"},{"number":55,"text":"چون ما را به خشم آوردند، از آنها انتقام گرفتيم و همگان را غرقه ساختيم"},{"number":56,"text":"آنان را در شمار گذشتگان و داستان براى آيندگان كرديم"},{"number":57,"text":"و چون داستان پسر مريم آورده شد، قوم تو به شادمانى فرياد زدند،"},{"number":58,"text":"و گفتند: آيا خدايان ما بهترند يا او؟ و اين سخن را جز براى جدال با تو نگفتند، كه مردمى ستيزه‌جويند"},{"number":59,"text":"او جز بنده‌اى نبود كه ما نعمتش ارزانى داشتيم و مايه عبرت بنى‌اسرائيلش گردانيديم"},{"number":60,"text":"اگر مى‌خواستيم به جاى شما فرشتگانى پديد مى‌آورديم تا در روى زمين جانشين شما گردند"},{"number":61,"text":"و هر آينه او نشانه فرارسيدن قيامت است. در آن شك مكنيد، و از من متابعت كنيد. اين است راه راست"},{"number":62,"text":"شيطان شما را از راه باز نگرداند، زيرا او دشمن آشكار شماست"},{"number":63,"text":"و چون عيسى با دليلهاى روشن خود آمد، گفت: برايتان حكمت آورده‌ام و آمده‌ام تا چيزهايى را كه در آن اختلاف مى‌كنيد بيان كنم. پس، از خدا بترسيد و از من اطاعت كنيد"},{"number":64,"text":"خداى يكتا پروردگار من و پروردگار شماست. او را بپرستيد. راه راست اين است"},{"number":65,"text":"گروه‌ها با هم اختلاف كردند. پس واى بر ستمكاران از عذاب دردآور قيامت"},{"number":66,"text":"آيا چشم به راه چيزى جز قيامتند كه ناگاه و بى‌خبرشان بيايد؟"},{"number":67,"text":"در آن روز دوستان -غير از پرهيزگاران- دشمن يكديگرند"},{"number":68,"text":"اى بندگان من، در آن روز بيمى بر شما نيست و شما غمگين نمى‌شويد"},{"number":69,"text":"آن كسان كه به آيات ما ايمان آورده‌اند و تسليم امر ما شده‌اند،"},{"number":70,"text":"شما و جفتهايتان با شادكامى به بهشت داخل شويد"},{"number":71,"text":"قدحهاى زرين و سبوها را در ميانشان به گردش مى‌آورند. در آنجاست هر چه نفس آرزو كند و ديده از آن لذت ببرد. و در آنجا جاودانه خواهيد بود"},{"number":72,"text":"اين بهشتى است كه به پاداش كارهايى كه كرده‌ايد به ميراثش مى‌بريد"},{"number":73,"text":"در آنجا برايتان ميوه‌هاى بسيار هست كه از آنها مى‌خوريد"},{"number":74,"text":"گناهكاران در عذاب جهنم جاويدانند"},{"number":75,"text":"عذابشان كاهش نمى‌يابد و آنها از نوميدى خاموش باشند"},{"number":76,"text":"ما به آنها ستمى نكرده‌ايم؛ آنها خود به خويشتن ستم كرده‌اند"},{"number":77,"text":"فرياد برآورند كه: اى مالك، كاش پروردگار تو ما را بميراند. مى‌گويد: نه، شما در اينجا ماندنى هستيد"},{"number":78,"text":"ما شما را با حق آشنا كرديم ولى بيشترتان از حق كراهت داشتيد"},{"number":79,"text":"آيا آنها در اعتقاد خويش پاى فشرده‌اند؟ ما هم پاى فشرده‌ايم"},{"number":80,"text":"آيا مى‌پندارند ما راز و نجوايشان را نمى‌شنويم؟ آرى، رسولان ما نزد آنها هستند و مى‌نويسند"},{"number":81,"text":"بگو: اگر خداى رحمان را فرزندى مى‌بود، من از نخستين پرستندگان مى‌بودم"},{"number":82,"text":"منزه است پروردگار آسمانها و زمين و پروردگار عرش از آن نسبتها كه به او مى‌دهند"},{"number":83,"text":"پس رهايشان كن تا به همان سخنان باطل مشغول باشند و به بازيچه سرگرم، تا آن روزى كه آنها را وعده داده‌اند برسد"},{"number":84,"text":"اوست كه هم در آسمان خداست و هم در زمين خداست و حكيم و داناست"},{"number":85,"text":"برتر و بزرگوارتر است آن كس كه فرمانروايى آسمانها و زمين و هر چه در ميان آنهاست از آن اوست و علم فرارسيدن قيامت نزد اوست و به او بازگردانده مى‌شويد"},{"number":86,"text":"كسانى سواى او را كه به خدايى مى‌خوانند قادر به شفاعت كسى نيستند. مگر كسانى كه از روى علم، به حق شهادت داده باشند"},{"number":87,"text":"اگر از ايشان بپرسى كه چه كسى آنها را آفريده است، مى‌گويند: الله. پس چرا از حق روى مى‌گردانند؟"},{"number":88,"text":"گفتارش اين بود: اى پروردگار من، اينان مردمى هستند كه ايمان نمى‌آورند"},{"number":89,"text":"پس، از آنها درگذر و بگو: ايمنى است شما را. آرى به زودى خواهند دانست"}]}