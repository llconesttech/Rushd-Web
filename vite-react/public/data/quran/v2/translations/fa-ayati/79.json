{"number":79,"edition":"fa.ayati","ayahs":[{"number":1,"text":"سوگند به فرشتگانى كه جانها را به قوت مى‌گيرند،"},{"number":2,"text":"و سوگند به فرشتگانى كه جانها را به آسانى مى‌گيرند،"},{"number":3,"text":"و سوگند به فرشتگانى كه شناورند،"},{"number":4,"text":"و سوگند به فرشتگانى كه بر ديوان پيشى مى‌گيرند،"},{"number":5,"text":"و سوگند به آنها كه تدبير كارها مى‌كنند،"},{"number":6,"text":"كه آن روز كه نخستين نفخه قيامت زمين را بلرزاند،"},{"number":7,"text":"و نفخه دوم از پس آن بيايد،"},{"number":8,"text":"در آن روز دلهايى در هراس باشند،"},{"number":9,"text":"و نشان خشوع در ديدگان نمايان"},{"number":10,"text":"مى‌گويند: آيا ما به حالت نخستين بازمى‌گرديم،"},{"number":11,"text":"آنگاه كه استخوانهايى پوسيده بوديم؟"},{"number":12,"text":"گويند: اين بازگشت ما بازگشتى است زيان‌آور"},{"number":13,"text":"جز اين نيست كه تنها يك بانگ برمى‌آيد،"},{"number":14,"text":"و آنها خود را در آن صحرا خواهند يافت"},{"number":15,"text":"آيا داستان موسى به تو رسيده است؟"},{"number":16,"text":"آنگاه كه پروردگارش او را در وادى مقدس طوى ندا داد"},{"number":17,"text":"به سوى فرعون برو كه طغيان كرده است"},{"number":18,"text":"بگو: آيا تو را رغبتى هست كه پاكيزه شوى،"},{"number":19,"text":"و من تو را به پروردگارت راه بنمايم و تو پروا كنى؟"},{"number":20,"text":"پس آن آيت بزرگ را به او نشان داد"},{"number":21,"text":"و او تكذيب كرد و عصيان ورزيد"},{"number":22,"text":"سپس پشت كرد و مى‌شتافت"},{"number":23,"text":"پس همه را گرد كرد و ندا داد،"},{"number":24,"text":"و گفت: من پروردگار برتر شما هستم"},{"number":25,"text":"خدايش به عذاب آخرت و دنيا گرفتار كرد"},{"number":26,"text":"در اين عبرتى است براى كسى كه مى‌ترسد"},{"number":27,"text":"آيا شما به خلقت سخت‌تريد يا اين آسمانى كه او بنا نهاده؟"},{"number":28,"text":"سقفش را برافراشت و بپرداختش،"},{"number":29,"text":"شبش را تاريك كرد و روشنايى‌اش را آشكار ساخت،"},{"number":30,"text":"و پس از آن زمين را بگسترد،"},{"number":31,"text":"و از آن آب بيرون آورد و چراگاه‌ها پديد كرد،"},{"number":32,"text":"و كوه‌ها را استوار گردانيد،"},{"number":33,"text":"براى بهره‌گيرى شما و چارپايانتان"},{"number":34,"text":"چون آن حادثه بزرگ دررسد،"},{"number":35,"text":"روزى كه آدمى همه اعمال خود را به ياد آورد،"},{"number":36,"text":"و جهنم را به هر كه مى‌بيند نشان دهند؛"},{"number":37,"text":"پس هر كه طغيان كرده،"},{"number":38,"text":"و زندگى اينجهانى را برگزيده،"},{"number":39,"text":"جهنم جايگاه اوست"},{"number":40,"text":"اما هر كس كه از ايستادن در برابر پروردگارش ترسيده و نفس را از هوى بازداشته،"},{"number":41,"text":"بهشت جايگاه اوست"},{"number":42,"text":"تو را از قيامت مى‌پرسند كه چه وقت واقع شود"},{"number":43,"text":"از يادكردن آن تو را چه كار است؟"},{"number":44,"text":"منتهاى آن نزد پروردگار توست"},{"number":45,"text":"جز اين نيست كه تو كسانى را كه از آن روز بترسند بيم مى‌دهى"},{"number":46,"text":"چون آن را ببينند، پندارند در اين جهان جز يك شامگاه يا چاشت درنگ نكرده‌اند"}]}