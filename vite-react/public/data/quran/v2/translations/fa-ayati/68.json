{"number":68,"edition":"fa.ayati","ayahs":[{"number":1,"text":"نون، سوگند به قلم و آنچه مى‌نويسند"},{"number":2,"text":"كه تو، به فضل پروردگارت، ديوانه نيستى"},{"number":3,"text":"و تو راست پاداشى پايان‌ناپذير"},{"number":4,"text":"و تو راست خُلقى عظيم"},{"number":5,"text":"زودا كه تو ببينى و آنها نيز ببينند،"},{"number":6,"text":"كه ديوانگى در كدام يك از شماست"},{"number":7,"text":"هر آينه پروردگار تو بهتر مى‌داند چه كسى از طريق او گمراه گشته، كه او به ره‌يافتگان داناتر است"},{"number":8,"text":"پس، از تكذيب كنندگان، اطاعت مكن"},{"number":9,"text":"دوست دارند كه نرمى كنى تا نرمى كنند"},{"number":10,"text":"از هر فرومايه‌اى كه بسيار سوگند مى‌خورد، پيروى مكن"},{"number":11,"text":"عيبجويى كه براى سخن‌چينى اينجا و آنجا مى‌رود،"},{"number":12,"text":"بازدارنده از خير، متجاوز گناهكار،"},{"number":13,"text":"خشن‌مردى، ناشناخته نسب،"},{"number":14,"text":"بدان جهت كه صاحب مال و فرزند است،"},{"number":15,"text":"چون آيات ما بر او خوانده شود، گويد: اساطير پيشينيان است"},{"number":16,"text":"زودا كه بر بينى‌اش داغ گذاريم"},{"number":17,"text":"ما آنها را آزموديم، چنان كه صاحبان آن بستانها را آزموديم. آنگاه كه قسم خوردند كه فردا بامداد ميوه‌ها را خواهند چيد"},{"number":18,"text":"و ان شاء اللّه نگفتند"},{"number":19,"text":"پس شب‌هنگام كه به خواب بودند آفتى از آسمان آمد،"},{"number":20,"text":"و بستانها سياه شد"},{"number":21,"text":"و سحرگاهان يكديگر را ندا دادند"},{"number":22,"text":"اگر مى‌خواهيد ميوه بچينيد، بامدادان به كشتزار خود برويد"},{"number":23,"text":"به راه افتادند و آهسته مى‌گفتند"},{"number":24,"text":"كه امروز نبايد بينوايى به بستان شما درآيد"},{"number":25,"text":"صبحگاهان بدين آهنگ كه مى‌توانند بينوا را منع كنند بيرون شدند"},{"number":26,"text":"چون بستانهاى خود را ديدند گفتند: راه را گم كرده‌ايم"},{"number":27,"text":"نه، ما از حاصل محروم شده‌ايم"},{"number":28,"text":"نيكمردشان گفت: شما را نگفتم؛ چرا خدا را تسبيح نمى‌گوييد؟"},{"number":29,"text":"گفتند: منزه است پروردگار ما، ما ستمكار بوديم"},{"number":30,"text":"پس زبان به ملامت يكديگر گشودند"},{"number":31,"text":"گفتند: واى بر ما، ما مردمى سركش بوده‌ايم،"},{"number":32,"text":"باشد كه پروردگار ما در عوض، چيزى بهتر از آن ما را ارزانى دارد. ما به پروردگار خود روى آورده‌ايم"},{"number":33,"text":"اينچنين است عذاب. و اگر بدانند، عذاب آخرت بزرگ‌تر است"},{"number":34,"text":"براى پرهيزگاران در نزد پروردگارشان بستانهايى است پرنعمت"},{"number":35,"text":"آيا با تسليم‌شدگان چون مجرمان رفتار مى‌كنيم؟"},{"number":36,"text":"شما را چه مى‌شود؟ چسان داورى مى‌كنيد؟"},{"number":37,"text":"آيا شما را كتابى است كه از آن مى‌خوانيد؟"},{"number":38,"text":"و هر چه اختيار كنيد در آن هست؟"},{"number":39,"text":"يا با ما پيمانى كه به روز قيامت كشد بسته‌ايد؛ كه به هر چه حكم كنيد حق شما باشد؟"},{"number":40,"text":"از ايشان بپرس كدام يكشان ضامن چنين پيمانى است؟"},{"number":41,"text":"يا آنها را بتانى است؟ اگر راست مى‌گويند بتان خود را بياورند"},{"number":42,"text":"روزى كه آن واقعه عظيم پديدار شود و آنها را به سجود فرا خوانند، ولى نتوانند"},{"number":43,"text":"وحشت در چشمانشان پيداست، ذلت بر آنها چيره شده است. پيش از اين نيز آنها را در عين تندرستى به سجده فراخوانده بودند"},{"number":44,"text":"پس مرا با آنها كه اين سخن را تكذيب مى‌كنند واگذار تا اندك‌اندك، چنان كه درنيابند، فروگيريمشان"},{"number":45,"text":"و به آنها مهلت دهم. هر آينه مكر من مكرى استوار است"},{"number":46,"text":"يا از آنان مزدى طلبيده‌اى و اكنون از اداى آن در رنجند؟"},{"number":47,"text":"يا علم غيب مى‌دانند و آنهايند كه مى‌نويسند؟"},{"number":48,"text":"در برابر فرمان پروردگارت صابر باش و چون صاحب ماهى مباش كه با دلى پراندوه ندا در داد"},{"number":49,"text":"اگر نعمت پروردگارش نبود، در عين بد حالى به صحرايى بى‌آب و گياه مى‌افتاد"},{"number":50,"text":"پس پروردگارش او را برگزيد و در زمره صالحانش آورد"},{"number":51,"text":"و كافران چون قرآن را شنيدند نزديك بود كه تو را با چشمان خود به سر درآورند و مى‌گويند كه او ديوانه است،"},{"number":52,"text":"و حال آنكه قرآن براى جهانيان جز اندرزى نيست"}]}