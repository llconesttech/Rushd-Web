{"number":36,"edition":"fa.ayati","ayahs":[{"number":1,"text":"يا، سين"},{"number":2,"text":"سوگند به قرآن حكمت‌آميز،"},{"number":3,"text":"كه تو از پيامبران هستى،"},{"number":4,"text":"بر راهى راست"},{"number":5,"text":"قرآن از جانب آن پيروزمند مهربان، نازل شده‌"},{"number":6,"text":"تا مردمى را بيم دهى كه پدرانشان بيم داده نشدند و در بى خبرى بودند"},{"number":7,"text":"وعده خدا در باره بيشترشان تحقق يافته و ايمان نمى‌آورند"},{"number":8,"text":"و ما بر گردنهايشان تا زنخها غُلها نهاديم، چنان كه سرهايشان به بالاست و پايين‌آوردن نتوانند"},{"number":9,"text":"در برابرشان ديوارى كشيديم و در پشت سرشان ديوارى. و بر چشمانشان نيز پرده‌اى افكنديم تا نتوانند ديد"},{"number":10,"text":"تفاوتشان نكند، چه آنها را بترسانى و چه نترسانى، ايمان نمى‌آورند"},{"number":11,"text":"تنها، تو كسى را بيم مى‌دهى كه از قرآن پيروى كند و از خداى رحمان در نهان بترسد. چنين كس را به آمرزش و مزد كرامند مژده بده"},{"number":12,"text":"ما مُردگان را زنده مى‌كنيم. و هر كارى را كه پيش از اين كرده‌اند و هر اثرى را كه پديد آورده‌اند، مى‌نويسيم و هر چيزى را در كتاب مبين شمار كرده‌ايم"},{"number":13,"text":"داستان مردم آن قريه را برايشان بياور، آنگاه كه رسولان بدان جا آمدند"},{"number":14,"text":"نخست دو تن را به نزدشان فرستاديم و تكذيبشان كردند؛ پس با سومى نيروشان داديم و گفتند: ما به سوى شما فرستاده شده‌ايم"},{"number":15,"text":"گفتند: شما انسانهايى همانند ما هستيد و خداى رحمان هيچ چيز نفرستاده است و شما جز دروغ نمى‌گوييد"},{"number":16,"text":"گفتند: پروردگار ما مى‌داند كه ما به سوى شما فرستاده شده‌ايم"},{"number":17,"text":"و بر عهده ما جز پيام‌رسانيدن آشكارا هيچ نيست"},{"number":18,"text":"گفتند: ما شما را به فال بد گرفته‌ايم. اگر بس نكنيد سنگسارتان خواهيم كرد و شما را از ما شكنجه‌اى سخت خواهد رسيد"},{"number":19,"text":"گفتند: شومى شما، با خود شماست. آيا اگر اندرزتان دهند چنين مى‌گوييد؟ نه، مردمى گزافكار هستيد"},{"number":20,"text":"مردى از دوردست شهر دوان‌دوان آمد و گفت: اى قوم من، از اين رسولان پيروى كنيد"},{"number":21,"text":"از كسانى كه از شما هيچ مزدى نمى‌طلبند، و خود مردمى هدايت‌يافته‌اند، پيروى كنيد"},{"number":22,"text":"چرا خدايى را كه مرا آفريده و به نزد او بازگردانده مى‌شويد، نپرستم؟"},{"number":23,"text":"آيا سواى او خدايانى را اختيار كنم، كه اگر خداى رحمان بخواهد به من زيانى برساند، شفاعتشان مرا هيچ سود نكند و مرا رهايى نبخشند؟"},{"number":24,"text":"و در اين هنگام من در گمراهى آشكار باشم"},{"number":25,"text":"من به پروردگارتان ايمان آوردم. سخن مرا بشنويد"},{"number":26,"text":"گفته شد: به بهشت درآى. گفت: اى كاش قوم من مى‌دانستند"},{"number":27,"text":"كه پروردگار من مرا بيامرزيد و در زمره گرامى‌شدگان درآورد"},{"number":28,"text":"و از آن پس بر سر قوم او هيچ لشكرى از آسمان فرو نفرستاديم. و ما فروفرستنده نبوديم"},{"number":29,"text":"جز يك بانگ سهمناك نبود كه ناگاه همه بر جاى سرد شدند"},{"number":30,"text":"اى دريغ بر اين بندگان. هيچ پيامبرى بر آنها مبعوث نشد مگر آنكه مسخره‌اش كردند"},{"number":31,"text":"آيا نديده‌اند كه چه مردمى را پيش از آنها هلاك كرده‌ايم كه ديگر به نزدشان بازنمى‌گردند"},{"number":32,"text":"و كس نماند مگر آنكه نزد ما حاضرش آرند"},{"number":33,"text":"نشانه عبرتى است برايشان زمين مرده كه زنده‌اش ساختيم و از آن دانه‌اى كه از آن مى‌خورند بيرون آورديم"},{"number":34,"text":"و در آن باغهايى از نخلها و تاكها پديد آورديم و چشمه‌ها روان ساختيم،"},{"number":35,"text":"تا از ثمرات آن و دسترنج خويش بخورند. چرا سپاس نمى‌گويند؟"},{"number":36,"text":"منزه است آن خدايى كه همه جفتها را بيافريد، چه از آنچه زمين مى‌روياند و چه از نفسهايشان و چه آن چيزهايى كه نمى‌شناسند"},{"number":37,"text":"شب نيز برايشان عبرتى ديگر است كه روز را از آن برمى‌كشيم و همه در تاريكى فرو مى‌روند"},{"number":38,"text":"و آفتاب به سوى قرارگاه خويش روان است. اين فرمان خداى پيروزمند و داناست"},{"number":39,"text":"و براى ماه منزلهايى مقدر كرديم تا همانند شاخه خشك خرما باريك شود"},{"number":40,"text":"آفتاب را نسزد كه به ماه رسد و شب را نسزد كه بر روز پيشى گيرد. و همه در فلكى شناورند"},{"number":41,"text":"عبرتى ديگر براى آنها آنكه نياكانشان را در آن كشتى انباشته شده سوار كرديم"},{"number":42,"text":"و برايشان همانند كشتى چيزى آفريديم كه بر آن سوار شوند"},{"number":43,"text":"و اگر بخواهيم همه را غرقه مى‌سازيم و آنها را هيچ فريادرسى نباشد و رهايى نيابند،"},{"number":44,"text":"جز به رحمت ما و برخوردارى تا هنگام مرگ"},{"number":45,"text":"و آنگاه كه به ايشان گفته شود كه از آنچه در پيش روى داريد يا پشت سر مى‌گذاريد بترسيد، شايد بر شما رحمت آرند؛ روى بگردانند"},{"number":46,"text":"و هيچ آيه‌اى از آيات پروردگارشان بر ايشان نازل نشود جز آنكه از آن اعراض كنند"},{"number":47,"text":"و چون گفته شود كه از آنچه خدا روزيتان كرده است انفاق كنيد، كافران به مؤمنان گويند: آيا كسانى را طعام دهيم كه اگر خدا مى‌خواست خود آنها را طعام مى‌داد؟ شما در گمراهى آشكار هستيد"},{"number":48,"text":"و مى‌گويند: اگر راست مى‌گوييد، اين وعده كى خواهد بود؟"},{"number":49,"text":"اينان انتظار يك بانگ سهمناك را مى‌برند، تا بدان هنگام كه سرگرم ستيزه هستند فروگيردشان؛"},{"number":50,"text":"آنچنان كه ياراى وصيتى نداشته باشند و نتوانند نزد كسان خويش بازگردند"},{"number":51,"text":"و در صور دميده شود و آنان از قبرها بيرون آيند و شتابان به سوى پروردگارشان روند"},{"number":52,"text":"مى‌گويند: واى بر ما، چه كسى ما را از خوابگاه‌هايمان برانگيخت؟ اين همان وعده خداى رحمان است و پيامبران راست گفته بودند"},{"number":53,"text":"جز يك بانگ سهمناك نخواهد بود، كه همه نزد ما حاضر مى‌آيند"},{"number":54,"text":"آن روز به كس ستم نمى‌شود. و جز همانند كارى كه كرده‌ايد پاداش نمى‌بينيد"},{"number":55,"text":"بهشتيان آن روز به شادمانى مشغول باشند"},{"number":56,"text":"آنها و همسرانشان در سايه‌ها بر تختها تكيه زده‌اند"},{"number":57,"text":"در آنجا هر ميوه و هر چيز ديگر كه بخواهند فراهم است"},{"number":58,"text":"و سلامى كه سخن پروردگار مهربان است"},{"number":59,"text":"اى گناهكاران، امروز كنارى گيريد"},{"number":60,"text":"اى فرزندان آدم، آيا با شما پيمان نبستم كه شيطان را نپرستيد زيرا دشمن آشكار شماست؟"},{"number":61,"text":"و مرا بپرستيد، كه راه راست اين است؟"},{"number":62,"text":"بسيارى از شما را گمراه كرد. مگر به عقل درنمى‌يافتيد؟"},{"number":63,"text":"اين است آن جهنمى كه به شما وعده داده شده بود"},{"number":64,"text":"به سزاى كفرتان اينك در آن داخل شويد"},{"number":65,"text":"امروز بر دهانهايشان مهر مى‌نهيم. و دستهايشان با ما سخن خواهند گفت و پاهايشان شهادت خواهند داد كه چه مى‌كرده‌اند"},{"number":66,"text":"اگر بخواهيم، چشمانشان را محو مى‌كنيم. پس شتابان آهنگ راه كنند. اما كجا را توانند ديد؟"},{"number":67,"text":"و اگر بخواهيم، آنها را بر جايشان مسخ كنيم، كه نه توان آن داشته باشند كه به پيش قدم بردارند و نه بازپس گردند"},{"number":68,"text":"هر كه را عمر دراز دهيم، در آفرينش دگرگونش كنيم. چرا تعقل نمى‌كنند؟"},{"number":69,"text":"به او شعر نياموخته‌ايم و شعر در خور او نيست. آنچه به او آموخته‌ايم جز اندرز و قرآنى روشنگر نيست"},{"number":70,"text":"تا مؤمنان را بيم دهد و سخن حق بر كافران ثابت شود"},{"number":71,"text":"آيا نديده‌اند كه به يد قدرت خويش برايشان چارپايان را آفريديم و اكنون مالكشان هستند؟"},{"number":72,"text":"و آنها را رامشان كرديم. بر بعضى سوار مى‌شوند و از گوشت بعضى مى‌خورند"},{"number":73,"text":"و ايشان را در آنها سودهاست و آشاميدنيها. چرا سپاس نمى‌گويند؟"},{"number":74,"text":"و به جاى اللّه خدايانى اختيار كردند، بدان اميد كه ياريشان كنند"},{"number":75,"text":"آنها را ياراى آن نيست كه به ياريشان برخيزند، ولى اينان همانند سپاهى به خدمتشان آماده‌اند"},{"number":76,"text":"سخنشان تو را اندوهگين نسازد. ما هر چه را پنهان مى‌دارند يا آشكار مى‌سازند مى‌دانيم"},{"number":77,"text":"آيا آدمى كه اكنون خصمى آشكار است، نمى‌داند كه او را از نطفه‌اى آفريده‌ايم؟"},{"number":78,"text":"در حالى كه آفرينش خود را از ياد برده است، براى ما مثَل مى‌زند كه چه كسى اين استخوانهاى پوسيده را زنده مى‌كند؟"},{"number":79,"text":"بگو: كسى آنها را زنده مى‌كند كه در آغاز بيافريده است، و او به هر آفرينشى داناست"},{"number":80,"text":"آن خدايى كه از درخت سبز برايتان آتش پديد آورد و شما از آن آتش مى‌افروزيد"},{"number":81,"text":"آيا كسى كه آسمانها و زمين را آفريده است نمى‌تواند همانندشان را بيافريند؟ آرى مى‌تواند، كه او آفريننده‌اى داناست"},{"number":82,"text":"چون بخواهد چيزى را بيافريند، فرمانش اين است كه مى‌گويد: موجود شو، پس موجود مى‌شود"},{"number":83,"text":"منزه است آن خدايى كه ملكوت هر چيزى به دست اوست و همه به سوى او باز گردانده مى‌شويد"}]}