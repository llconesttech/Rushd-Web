{"number":15,"edition":"fa.ayati","ayahs":[{"number":1,"text":"الف، لام، را. اين است آيات كتاب و قرآن روشنگر"},{"number":2,"text":"بسا كه كافران آرزو كنند كه اى‌كاش مسلمان مى‌بودند"},{"number":3,"text":"واگذارشان تا بخورند و بهره‌ور شوند و آرزو به خود مشغولشان دارد، زودا كه خواهند دانست"},{"number":4,"text":"هيچ قريه‌اى را هلاك نكرديم، مگر آنكه زمانى معلوم داشت"},{"number":5,"text":"هيچ امتى از اجل خويش نه پيش مى‌افتد و نه پس مى‌ماند"},{"number":6,"text":"و گفتند: اى مردى كه قرآن بر تو نازل شده، حقا كه تو ديوانه‌اى"},{"number":7,"text":"اگر راست مى‌گويى، چرا فرشتگان را براى ما نمى‌آورى؟"},{"number":8,"text":"ما فرشتگان را جز به حق نازل نمى‌كنيم و در آن هنگام ديگر مهلتشان ندهند"},{"number":9,"text":"ما قرآن را خود نازل كرده‌ايم و خود نگهبانش هستيم"},{"number":10,"text":"و ما رسولان خود را پيش از تو به ميان اقوام پيشين فرستاده‌ايم"},{"number":11,"text":"هيچ پيامبرى بر آنها مبعوث نشد، جز آنكه مسخره‌اش كردند"},{"number":12,"text":"راهش را در دل مجرمان اينچنين مى‌گشاييم"},{"number":13,"text":"به آن ايمان نمى‌آورند و سنت پيشينيان چنين بوده است"},{"number":14,"text":"اگر بر ايشان از آسمان درى بگشاييم كه از آن بالا روند،"},{"number":15,"text":"گويند: چشمان ما را جادو كرده‌اند، بلكه ما مردمى جادوزده هستيم"},{"number":16,"text":"و هرآينه در آسمان برجهايى آفريديم و براى بينندگانشان بياراستيم"},{"number":17,"text":"و از هر شيطان رجيمى حفظشان كرديم"},{"number":18,"text":"مگر آنكه دزدانه گوش مى‌داد و شهابى روشن تعقيبش كرد"},{"number":19,"text":"و زمين را گسترديم و در آن كوه‌هاى عظيم افكنديم. و از هر چيز به شيوه‌اى سنجيده در آن رويانيديم"},{"number":20,"text":"و معيشت شما و كسانى را كه شما روزى‌دهشان نيستيد، در آنجا قرار داديم"},{"number":21,"text":"هر چه هست خزاين آن نزد ماست و ما جز به اندازه‌اى معين آن را فرو نمى‌فرستيم"},{"number":22,"text":"و بادهاى آبستن‌كننده را فرستاديم، و از آسمان آبى نازل كرديم و شما را بدان سيراب ساختيم و شما را نرسد كه خازنان آن باشيد"},{"number":23,"text":"هرآينه ما هستيم كه زنده مى‌كنيم و مى‌ميرانيم و بعد از همه باقى مى‌مانيم"},{"number":24,"text":"و مى‌دانيم چه كسانى از شما از اين پيش رفته‌اند و چه كسانى واپس مانده‌اند"},{"number":25,"text":"و پروردگار تو همه را محشور مى‌گرداند، زيرا اوست كه حكيم و داناست"},{"number":26,"text":"ما آدمى را از گل خشك، از لجن بويناك آفريديم"},{"number":27,"text":"و جن را پيش از آن از آتش سوزنده بى‌دود آفريده بوديم"},{"number":28,"text":"و پروردگارت به فرشتگان گفت: مى‌خواهم بشرى از گل خشك، از لجن بويناك بيافرينم"},{"number":29,"text":"چون آفرينشش را به پايان بردم و از روح خود در آن دميدم، در برابر او به سجده بيفتيد"},{"number":30,"text":"فرشتگان همگى سجده كردند،"},{"number":31,"text":"مگر ابليس كه سرباز زد كه با سجده‌كنندگان باشد"},{"number":32,"text":"گفت: اى ابليس، چرا تو از سجده‌كنندگان نبودى؟"},{"number":33,"text":"گفت: من براى بشرى كه از گل خشك، از لجن بويناك آفريده‌اى سجده نمى‌كنم"},{"number":34,"text":"گفت: از آنجا بيرون شو كه مطرود هستى"},{"number":35,"text":"تا روز قيامت بر تو لعنت است"},{"number":36,"text":"گفت: اى پروردگار من، مرا تا روزى كه دوباره زنده مى‌شوند مهلت ده"},{"number":37,"text":"گفت: تو در شمار مهلت‌يافتگانى"},{"number":38,"text":"تا آن روزى كه وقتش معلوم است"},{"number":39,"text":"گفت: اى پروردگار من، چون مرا نوميد كردى، در روى زمين بديها را در نظرشان بيارايم و همگان را گمراه كنم،"},{"number":40,"text":"مگر آنها كه بندگان با اخلاص تو باشند"},{"number":41,"text":"گفت: راه اخلاص راه راستى است كه به من مى‌رسد"},{"number":42,"text":"تو را بر بندگان من تسلطى نيست، مگر بر آن گمراهانى كه تو را پيروى كنند"},{"number":43,"text":"و جهنم ميعادگاه همه است"},{"number":44,"text":"هفت در دارد و براى هر در گروهى از آنان معين شده‌اند"},{"number":45,"text":"پرهيزگاران در بهشتها، كنار چشمه‌سارانند"},{"number":46,"text":"به سلامت و ايمنى داخل شويد"},{"number":47,"text":"هر كينه‌اى را از دلشان بركنده‌ايم، همه برادرند، بر تختها روبه‌روى همند"},{"number":48,"text":"هيچ رنجى به آنها نمى‌رسد و از آنجا بيرونشان نرانند"},{"number":49,"text":"به بندگانم خبر ده كه من آمرزنده و مهربانم،"},{"number":50,"text":"و عذاب من عذابى دردآور است"},{"number":51,"text":"و از مهمانان ابراهيم خبر دارشان كن"},{"number":52,"text":"آنگاه كه بر او داخل شدند و گفتند: سلام. ابراهيم گفت: ما از شما مى‌ترسيم"},{"number":53,"text":"گفتند: مترس، ما تو را به پسرى دانا بشارت مى‌دهيم"},{"number":54,"text":"گفت: آيا مرا بشارت مى‌دهيد با آنكه پير شده‌ام؟ به چه چيز بشارتم مى‌دهيد؟"},{"number":55,"text":"گفتند: به حق بشارتت داديم، از نوميدان مباش"},{"number":56,"text":"گفت: جز گمراهان چه كسى از رحمت پروردگارش نوميد مى‌شود؟"},{"number":57,"text":"گفت: اى رسولان، كار شما چيست؟"},{"number":58,"text":"گفتند: ما بر سر مردمى گنهكار فرستاده شده‌ايم"},{"number":59,"text":"مگر خاندان لوط، كه همه را نجات مى‌دهيم،"},{"number":60,"text":"جز زنش را كه مقرر كرده‌ايم كه از باقى‌ماندگان باشد"},{"number":61,"text":"چون رسولان نزد خاندان لوط آمدند،"},{"number":62,"text":"لوط گفت: شما بيگانه‌ايد"},{"number":63,"text":"گفتند: نه، چيزى را كه در آن شك مى‌كردند آورده‌ايم"},{"number":64,"text":"ما تو را خبر راست آورده‌ايم و ما راستگويانيم"},{"number":65,"text":"چون پاسى از شب بگذرد، خاندان خود را بيرون ببر. و خود از پى آنها رو و نبايد هيچ يك از شما به عقب بنگرد. به هر جا كه فرمانتان داده‌اند برويد"},{"number":66,"text":"و براى او حادثه را حكايت كرديم كه چون صبح فرارسد ريشه آنها بركنده شود"},{"number":67,"text":"اهل شهر شادى‌كنان آمدند"},{"number":68,"text":"گفت: اينان مهمانان منند، مرا رسوا مكنيد"},{"number":69,"text":"از خداوند بترسيد و مرا شرمسار مسازيد"},{"number":70,"text":"گفتند: مگر تو را از مردم منع نكرده بوديم؟"},{"number":71,"text":"گفت: اگر قصدى داريد، اينك دختران من هستند"},{"number":72,"text":"به جان تو سوگند كه آنها در مستى خويش سرگشته بودند"},{"number":73,"text":"چون صبح طالع شد آنان را صيحه فروگرفت"},{"number":74,"text":"شهر را زيروزبر كرديم و بارانى از سجيل بر آنان بارانيديم"},{"number":75,"text":"در اين عبرتهاست براى پژوهندگان"},{"number":76,"text":"و آن شهر اكنون بر سر راه كاروانيان است"},{"number":77,"text":"و مؤمنان را در آن عبرتى است"},{"number":78,"text":"مردم ايكه نيز ستمكار بودند"},{"number":79,"text":"از آنان انتقام گرفتيم و شهرهاى آن دو قوم آشكارا بر سر راهند"},{"number":80,"text":"مردم حجر نيز پيامبران را به دروغ نسبت دادند"},{"number":81,"text":"آيات خويش را بر آنان رسانيديم ولى از آن اعراض مى‌كردند"},{"number":82,"text":"خانه‌هاى خود را تا ايمن باشند در كوه‌ها مى‌كندند"},{"number":83,"text":"صبحگاهان آنان را صيحه فروگرفت"},{"number":84,"text":"كردارشان از آنان دفع بلا نكرد"},{"number":85,"text":"آسمانها و زمين و آنچه را كه ميان آنهاست جز به حق نيافريده‌ايم. و بى‌ترديد قيامت فرا مى‌رسد. پس گذشت كن، گذشتى نيكو"},{"number":86,"text":"هرآينه پروردگار تو آفريننده‌اى داناست"},{"number":87,"text":"ما سبع‌المثانى و قرآن بزرگ را به تو داديم"},{"number":88,"text":"اگر بعضى از مردان و زنانشان را به چيزى بهره‌ور ساخته‌ايم تو بدان نگاه مكن. و غم آنان را مخور. و در برابر مؤمنان فروتن باش"},{"number":89,"text":"و بگو: من بيم‌دهنده‌اى روشنگرم"},{"number":90,"text":"همانند عذابى كه بر تقسيم‌كنندگان نازل كرديم"},{"number":91,"text":"آنان كه قرآن را به اقسام تقسيم كرده بودند"},{"number":92,"text":"به پروردگارت سوگند كه همه را بازخواست كنيم،"},{"number":93,"text":"به خاطر كارهايى كه مى‌كرده‌اند"},{"number":94,"text":"به هر چه مأمور شده‌اى صريح و بلند بگو و از مشركان رويگردان باش"},{"number":95,"text":"ما مسخره‌كنندگان را از تو باز مى‌داريم؛"},{"number":96,"text":"آنان كه با الله خداى ديگر قائل مى‌شوند. پس به زودى خواهند دانست"},{"number":97,"text":"و مى‌دانيم كه تو از گفتارشان دلتنگ مى‌شوى"},{"number":98,"text":"به ستايش پروردگارت تسبيح كن و از سجده‌كنندگان باش"},{"number":99,"text":"و پروردگارت را بپرست، تا لحظه مرگت فرا رسد"}]}