{"number":56,"edition":"fa.ayati","ayahs":[{"number":1,"text":"چون قيامت واقع شود،"},{"number":2,"text":"كه در واقع‌شدنش هيچ دروغ نيست،"},{"number":3,"text":"گروهى را خواركننده است و گروهى را برافرازنده"},{"number":4,"text":"آنگاه كه زمين به سختى بلرزد،"},{"number":5,"text":"و كوه‌ها به تمامى متلاشى شوند،"},{"number":6,"text":"و چون غبارى پراكنده گردند،"},{"number":7,"text":"شما سه گروه باشيد"},{"number":8,"text":"يكى اهل سعادت. اهل سعادت چه حال دارند؟"},{"number":9,"text":"ديگر، اهل شقاوت. اهل شقاوت چه حال دارند؟"},{"number":10,"text":"سه ديگر، آنها كه سبقت جسته بودند و اينك پيش افتاده‌اند"},{"number":11,"text":"اينان مقرّبانند،"},{"number":12,"text":"در بهشتهاى پرنعمت"},{"number":13,"text":"گروهى از پيشينيان،"},{"number":14,"text":"و اندكى از آنها كه از پى آمده‌اند،"},{"number":15,"text":"بر تختهايى مرصّع،"},{"number":16,"text":"روبروى هم بر آنها تكيه زده‌اند"},{"number":17,"text":"پسرانى همواره جوان گردشان مى‌چرخند،"},{"number":18,"text":"با قدحها و ابريقها و جامهايى از شرابى كه در جويها جارى است"},{"number":19,"text":"از نوشيدنش نه سردرد گيرند و نه بيهوش شوند"},{"number":20,"text":"و ميوه‌هايى كه خود برمى‌گزينند"},{"number":21,"text":"و گوشت پرنده هر چه بخواهند"},{"number":22,"text":"و حوران درشت چشم،"},{"number":23,"text":"همانند مرواريدهايى در صدف"},{"number":24,"text":"همه به پاداش كارهايى كه مى‌كرده‌اند"},{"number":25,"text":"در آنجا نه سخن لغو شنوند و نه گناه‌آلود"},{"number":26,"text":"جز يك سخن: سلام، سلام"},{"number":27,"text":"اما اصحاب سعادت، اصحاب سعادت چه حال دارند؟"},{"number":28,"text":"در زير درخت سدر بى‌خار،"},{"number":29,"text":"و درخت موزى كه ميوه‌اش بر يكديگر چيده‌شده،"},{"number":30,"text":"و سايه‌اى دايم،"},{"number":31,"text":"و آبى همواره جارى،"},{"number":32,"text":"و ميوه‌اى بسيار،"},{"number":33,"text":"كه نه منقطع مى‌گردد و نه كس را از آن باز دارند"},{"number":34,"text":"و زنانى ارجمند"},{"number":35,"text":"آن زنان را ما بيافريديم، آفريدنى"},{"number":36,"text":"و دوشيزگان ساختيم"},{"number":37,"text":"معشوق همسران خويشند،"},{"number":38,"text":"براى اصحاب سعادت"},{"number":39,"text":"گروهى از پيشينيان،"},{"number":40,"text":"و گروهى كه از پى آمده‌اند"},{"number":41,"text":"اما اصحاب شقاوت، اصحاب شقاوت چه حال دارند؟"},{"number":42,"text":"در باد سموم و آب جوشانند"},{"number":43,"text":"در سايه‌اى از دود سياه،"},{"number":44,"text":"نه سرد و نه خوش،"},{"number":45,"text":"اينان پيش از اين در ناز و نعمت بودند"},{"number":46,"text":"و بر گناهان بزرگ اصرار مى‌ورزيدند"},{"number":47,"text":"و مى‌گفتند: آيا زمانى كه ما مُرديم و خاك و استخوان شديم باز هم ما را زنده مى‌كنند،"},{"number":48,"text":"يا نياكان ما را؟"},{"number":49,"text":"بگو: همه را، آنان كه از پيش بوده‌اند و آنها كه از پى‌شان آمده بودند،"},{"number":50,"text":"همه در وعده‌گاه آن روز معين خواهند بود"},{"number":51,"text":"آنگاه شما اى گمراهان تكذيب‌كننده،"},{"number":52,"text":"از درختان زقّوم خواهيد خورد"},{"number":53,"text":"و شكمهاى خود را از آن پر خواهيد كرد"},{"number":54,"text":"و بر سر آن آب جوشان خواهيد نوشيد"},{"number":55,"text":"چنان مى‌نوشيد كه شتر تشنه آب مى‌نوشد"},{"number":56,"text":"اين است غذايشان در روز جزا"},{"number":57,"text":"ما شما را آفريده‌ايم؛ پس چرا تصديق نمى‌كنيد؟"},{"number":58,"text":"آيا آن منى را كه برون مى‌ريزيد ديده‌ايد؟"},{"number":59,"text":"آيا شما او را مى‌آفرينيد يا ما آفريننده‌ايم؟"},{"number":60,"text":"ما مرگ را بر شما مقدر ساختيم و ناتوان از آن نيستيم كه‌"},{"number":61,"text":"به جاى شما قومى همانند شما بياوريم و شما را به صورتى كه از آن بى‌خبريد از نو بيافرينيم"},{"number":62,"text":"شما از آفرينش نخست آگاهيد؛ چرا به يادش نياوريد؟"},{"number":63,"text":"آيا چيزى را كه مى‌كاريد ديده‌ايد؟"},{"number":64,"text":"آيا شما مى‌رويانيدش يا ما روياننده‌ايم؟"},{"number":65,"text":"اگر مى‌خواستيم خاشاكش مى‌ساختيم تا در شگفت بمانيد"},{"number":66,"text":"گويند: ما ثروت بر باد دادگانيم؛"},{"number":67,"text":"ما بى‌نصيب ماندگانيم"},{"number":68,"text":"آيا آبى را كه مى‌نوشيد ديده‌ايد؟"},{"number":69,"text":"آيا شما آن را از ابر فرو مى‌فرستيد يا ما فرو فرستنده‌ايم؟"},{"number":70,"text":"اگر مى‌خواستيم آن را تلخ مى‌گردانيديم. پس چرا سپاس نمى‌گوييد؟"},{"number":71,"text":"آيا آن آتشى را كه مى‌افروزيد ديده‌ايد؟"},{"number":72,"text":"آيا درختش را شما آفريده‌ايد يا ما آفريننده‌ايم؟"},{"number":73,"text":"ما آن را هشدارى و براى مسافران رهنورد، متاعى ساختيم"},{"number":74,"text":"به نام پروردگار بزرگ خود تسبيح گوى"},{"number":75,"text":"پس سوگند به غروبگاه ستارگان"},{"number":76,"text":"و اين سوگندى است -اگر بدانيد- بزرگ"},{"number":77,"text":"هر آينه، اين قرآنى است گرامى‌قدر،"},{"number":78,"text":"در كتابى مكنون"},{"number":79,"text":"كه جز پاكان دست بر آن نزنند"},{"number":80,"text":"نازل شده از جانب پروردگار جهانيان است"},{"number":81,"text":"آيا اين سخن را دروغ مى‌انگاريد؟"},{"number":82,"text":"و نصيب خود را در دروغ انگاشتن آن قرار مى‌دهيد؟"},{"number":83,"text":"پس چرا آنگاه كه جان به گلوگاه رسد،"},{"number":84,"text":"و شما در اين هنگام مى‌نگريد، تكذيب نمى‌كنيد؟"},{"number":85,"text":"ما از شما به او نزديك‌تريم ولى شما نمى‌بينيد"},{"number":86,"text":"اگر قيامت را باور نداريد،"},{"number":87,"text":"اگر راست مى‌گوييد، بازش گردانيد"},{"number":88,"text":"اما اگر از مقربان باشد،"},{"number":89,"text":"براى اوست آسايش و روزى و بهشت پرنعمت"},{"number":90,"text":"و اما اگر از اصحاب سعادت باشد"},{"number":91,"text":"پس تو را از اصحاب سعادت سلام است"},{"number":92,"text":"و اما اگر از تكذيب‌كنندگان گمراه باشد،"},{"number":93,"text":"به آب جوشان مهمانش كنند،"},{"number":94,"text":"و به دوزخش درآورند"},{"number":95,"text":"اين سخن سخنى راست و يقين است"},{"number":96,"text":"پس به نام پروردگار بزرگت تسبيح گوى"}]}