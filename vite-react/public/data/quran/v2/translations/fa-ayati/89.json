{"number":89,"edition":"fa.ayati","ayahs":[{"number":1,"text":"سوگند به سپيده صبح،"},{"number":2,"text":"و سوگند به شبهاى دهگانه،"},{"number":3,"text":"و سوگند به جفت و طاق،"},{"number":4,"text":"و سوگند به شب چون روى به رفتن نهد"},{"number":5,"text":"آيا خردمند را اين سوگندها كافى است؟"},{"number":6,"text":"آيا نديده‌اى كه پروردگار تو با قوم عاد چه كرد؟"},{"number":7,"text":"با اِرَم كه ستونها داشت؟"},{"number":8,"text":"و همانند آن در هيچ شهرى آفريده نشده بود"},{"number":9,"text":"و قوم ثمود كه در آن وادى سنگ را مى‌بريدند،"},{"number":10,"text":"و قوم فرعون آن دارنده ميخها،"},{"number":11,"text":"آنها در بلاد طغيان كردند،"},{"number":12,"text":"و در آنها به فساد در افزودند"},{"number":13,"text":"و پروردگار تو تازيانه عذاب را بر سرشان فرود آورد"},{"number":14,"text":"زيرا پروردگارت به كمينگاه است"},{"number":15,"text":"اما آدمى، چون پروردگارش بيازمايد و گرامى‌اش دارد و نعمتش دهد، مى‌گويد: پروردگار من مرا گرامى داشت"},{"number":16,"text":"و چون بيازمايدش و رزق بر او تنگ گيرد، مى‌گويد: پروردگار من مرا خوار ساخت"},{"number":17,"text":"نه چنان است. شما يتيم را گرامى نمى‌داريد،"},{"number":18,"text":"و يكديگر را به اطعام مسكين ترغيب نمى‌كنيد،"},{"number":19,"text":"و ميراث را حريصانه مى‌خوريد،"},{"number":20,"text":"و مال را فراوان دوست داريد"},{"number":21,"text":"آرى، چون زمين شكسته شود و شكسته شود،"},{"number":22,"text":"و امر پروردگار تو فرا رسد و فرشتگان صف در صف،"},{"number":23,"text":"و در آن روز جهنم را حاضر آرند، آدمى پند گيرد. و چه جاى پند گرفتن باشد؟"},{"number":24,"text":"مى‌گويد: اى كاش زنده‌گشتن خويش را پيشاپيش چيزى مى‌فرستادم"},{"number":25,"text":"در آن روز كسى چون عذاب او عذاب نكند،"},{"number":26,"text":"و همانند زنجير او به زنجير نكشد"},{"number":27,"text":"اى روح آرامش يافته،"},{"number":28,"text":"خشنود و پسنديده به سوى پروردگارت باز گرد،"},{"number":29,"text":"و در زمره بندگان من داخل شو،"},{"number":30,"text":"و به بهشت من درآى"}]}