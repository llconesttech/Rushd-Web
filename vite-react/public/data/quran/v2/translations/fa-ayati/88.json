{"number":88,"edition":"fa.ayati","ayahs":[{"number":1,"text":"آيا داستان غاشيه به تو رسيده است؟"},{"number":2,"text":"در آن روز وحشت در چهره‌ها پديدار است،"},{"number":3,"text":"تلاش كرده و رنج ديده،"},{"number":4,"text":"در آتش سوزان در افتند"},{"number":5,"text":"از آن چشمه بسيار گرم آبشان دهند،"},{"number":6,"text":"طعامى جز خار ندارند،"},{"number":7,"text":"كه نه فربه مى‌كند و نه دفع گرسنگى"},{"number":8,"text":"و در آن روز چهره‌هايى تازه باشند"},{"number":9,"text":"از كار خويشتن خشنود،"},{"number":10,"text":"در بهشتى برين،"},{"number":11,"text":"كه در آن سخن لغو نشنوى،"},{"number":12,"text":"و در آن چشمه‌سارها روان باشد،"},{"number":13,"text":"و تختهايى بلندزده،"},{"number":14,"text":"و سبوهايى نهاده،"},{"number":15,"text":"و بالشهايى در كنار هم چيده،"},{"number":16,"text":"و فرشهايى گسترده"},{"number":17,"text":"آيا به شتر نمى‌نگرند كه چگونه آفريده شده؟"},{"number":18,"text":"و به آسمان كه چسانش برافراشته‌اند؟"},{"number":19,"text":"و به كوه‌ها كه چگونه بركشيده‌اند؟"},{"number":20,"text":"و به زمين كه چسان گسترده شده؟"},{"number":21,"text":"پس پند ده، كه تو پند دهنده‌اى هستى"},{"number":22,"text":"تو بر آنان فرمانروا نيستى"},{"number":23,"text":"مگر آن كس كه رويگردان شد و كفر ورزيد،"},{"number":24,"text":"پس خدايش به عذاب بزرگ‌تر عذاب مى‌كند"},{"number":25,"text":"هر آينه بازگشتشان به سوى ماست"},{"number":26,"text":"سپس حسابشان با ماست"}]}