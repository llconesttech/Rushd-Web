{"number":74,"edition":"fa.ayati","ayahs":[{"number":1,"text":"اى جامه در سر كشيده،"},{"number":2,"text":"برخيز و بيم ده"},{"number":3,"text":"و پروردگارت را تكبير گوى"},{"number":4,"text":"و جامه‌ات را پاكيزه دار"},{"number":5,"text":"و از پليدى دورى گزين"},{"number":6,"text":"و چيزى مده كه بيش از آن چشم داشته باشى"},{"number":7,"text":"براى پروردگارت صابر باش"},{"number":8,"text":"و آنگاه كه در صور دميده شود،"},{"number":9,"text":"آن روز روزى سخت خواهد بود"},{"number":10,"text":"و براى كافران ناآسان"},{"number":11,"text":"مرا با آن كه تنهايش آفريده‌ام واگذار"},{"number":12,"text":"او را مالى بسيار دادم"},{"number":13,"text":"و پسرانى همه در نزد او حاضر"},{"number":14,"text":"و كارهاى او را به نيكوتر وجهى برساختم"},{"number":15,"text":"آنگاه طمع مى‌بندد كه زيادت كنم"},{"number":16,"text":"آرى، كه او در برابر آيات ما ستيزه‌جوست"},{"number":17,"text":"او را به مشقتى مى‌اندازم"},{"number":18,"text":"او انديشيد و طرحى افكند"},{"number":19,"text":"مرگ بر او باد، چگونه طرحى افكند؟"},{"number":20,"text":"باز هم مرگ بر او باد، چگونه طرحى افكند؟"},{"number":21,"text":"آنگاه نگريست"},{"number":22,"text":"سپس روى ترش كرد و پيشانى در هم كشيد"},{"number":23,"text":"سپس روى گردانيد و گردنكشى كرد"},{"number":24,"text":"گفت: اين، جز جادويى كه ديگرانش آموخته‌اند، هيچ نيست"},{"number":25,"text":"اين، جز سخن آدمى هيچ نيست"},{"number":26,"text":"زودا كه او را به سَقَر بيفكنيم"},{"number":27,"text":"چه چيز آگاهت ساخت كه سَقَر چيست؟"},{"number":28,"text":"نه هيچ باقى مى‌گذارد و نه چيزى را وا مى‌گذارد"},{"number":29,"text":"سوزاننده پوست است"},{"number":30,"text":"نوزده فرشته بر آن گماشته‌اند"},{"number":31,"text":"موكلان دوزخ را جز از فرشتگان قرارنداديم. و شمار آنها جز براى امتحان كافران نيست. تا اهل كتاب يقين كنند و بر ايمان مؤمنان بيفزايد و اهل كتاب و مؤمنان شك نكنند. و تا آنان كه در دلهاشان مرضى است نگويند: خدا از اين مثَل چه مى‌خواسته است؟ خدا اينچنين هر كس را كه بخواهد گمراه مى‌كند و هر كس را كه بخواهد راه مى‌نمايد. و شمار سپاهيان پروردگارت را جز او نداند. و اين سخن جز اندرزى از براى مردم نيست"},{"number":32,"text":"آرى، سوگند به ماه"},{"number":33,"text":"و سوگند به شب، چون روى در رفتن آرد،"},{"number":34,"text":"و سوگند به صبح، چون پرده برافكند،"},{"number":35,"text":"كه اين يكى از حادثه‌هاى بزرگ است"},{"number":36,"text":"ترساننده آدميان است"},{"number":37,"text":"براى هر كس از شما كه خواهد پيش افتد يا از پى رود"},{"number":38,"text":"هر كس در گرو كارى است كه كرده است"},{"number":39,"text":"مگر اهل سعادت،"},{"number":40,"text":"كه در بهشتها نشسته‌اند و مى‌پرسند"},{"number":41,"text":"از گناهكاران"},{"number":42,"text":"كه چه چيز شما را به جهنم كشانيد؟"},{"number":43,"text":"مى‌گويند: ما از نمازگزاران نبوديم"},{"number":44,"text":"و به درويشان طعام نمى‌داديم"},{"number":45,"text":"و با آنان كه سخن باطل مى‌گفتند هماواز مى‌شديم،"},{"number":46,"text":"و روز قيامت را دروغ مى‌انگاشتيم"},{"number":47,"text":"تا مرگ ما فرا رسيد"},{"number":48,"text":"پس شفاعت شفاعت‌كنندگان سودشان نبخشيد"},{"number":49,"text":"چه شده است كه از اين پند اعراض مى‌كنند؟"},{"number":50,"text":"مانند گورخران رميده‌"},{"number":51,"text":"كه از شير مى‌گريزند"},{"number":52,"text":"بلكه هر يك از ايشان مى‌خواهد كه نامه‌هايى گشاده به او داده شود"},{"number":53,"text":"آرى، كه از آخرت نمى‌ترسند"},{"number":54,"text":"آرى، كه اين قرآن اندرزى است"},{"number":55,"text":"هر كه خواهد، آن را بخواند"},{"number":56,"text":"و پند نمى‌گيرند، مگر اينكه خدا خواهد. او شايان آن است كه از او بترسند. و او شايان آمرزيدن است"}]}