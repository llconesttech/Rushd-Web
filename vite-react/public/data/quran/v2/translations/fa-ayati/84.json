{"number":84,"edition":"fa.ayati","ayahs":[{"number":1,"text":"چون آسمان شكافته شود،"},{"number":2,"text":"و به فرمان پروردگارش گوش دهد و حق بود كه چنين كند"},{"number":3,"text":"و چون زمين منبسط شود،"},{"number":4,"text":"و هر چه را كه در درون دارد بيرون افكند و تهى گردد،"},{"number":5,"text":"و به فرمان پروردگارش گوش دهد و حق بود كه چنين كند"},{"number":6,"text":"اى انسان، تو در راه پروردگارت رنج فراوان مى‌كشى؛ پس پاداش آن را خواهى ديد"},{"number":7,"text":"هر كس كه نامه‌اش را به دست راستش دهند،"},{"number":8,"text":"زودا كه آسان از او حساب كشند،"},{"number":9,"text":"و شادمان نزد كسانش باز گردد"},{"number":10,"text":"اما هر كس كه نامه‌اش از پشت سر داده شود،"},{"number":11,"text":"زودا كه بگويد: واى بر من كه هلاك شدم"},{"number":12,"text":"و به آتش افروخته درآيد"},{"number":13,"text":"او در دنيا نزد كسانش شادمان زيسته بود"},{"number":14,"text":"و مى‌پنداشته است كه هرگز باز نخواهد گشت"},{"number":15,"text":"آرى پروردگارش او را مى‌ديده است"},{"number":16,"text":"پس به شفق سوگند مى‌خورم،"},{"number":17,"text":"و سوگند به شب و هر چه را فرو پوشد،"},{"number":18,"text":"و سوگند به ماه چون فروغش كامل شود،"},{"number":19,"text":"كه به حالى بعد از حال ديگر تحول خواهيد يافت"},{"number":20,"text":"چه مى‌شودشان كه ايمان نمى‌آورند؟"},{"number":21,"text":"و چون قرآن بر آنها خوانده شود سجده نمى‌كنند؟"},{"number":22,"text":"بلكه، كافران تكذيب مى‌كنند"},{"number":23,"text":"و خدا به آنچه در دل دارند آگاه است"},{"number":24,"text":"پس آنان را به عذابى دردآور بشارت ده؛"},{"number":25,"text":"مگر آنان كه ايمان آورده‌اند و كارهاى شايسته كرده‌اند كه پاداششان را پايانى نيست"}]}