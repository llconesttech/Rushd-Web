{"number":54,"edition":"fa.ayati","ayahs":[{"number":1,"text":"قيامت نزديك شد و ماه دو پاره گرديد"},{"number":2,"text":"و اگر معجزه‌اى ببينند، روى بگردانند و گويند: جادويى بزرگ است"},{"number":3,"text":"و تكذيب مى‌كنند و از پى هواهاى خويش مى‌روند. و هر كارى را هدفى است"},{"number":4,"text":"و برايشان خبرهايى آمده است كه از گناهشان بازمى‌دارد"},{"number":5,"text":"حكمتى است تمام. ولى بيم‌دهندگان سودشان ندهند"},{"number":6,"text":"پس در آن روز كه آن دعوت‌كننده، آنان را به چيزى ناخوش فرامى‌خواند، از ايشان رويگردان شو"},{"number":7,"text":"نشان ذلت در چشمانشان آشكار است. چون ملخهاى پراكنده از قبرها بيرون مى‌آيند"},{"number":8,"text":"سرها را بالا گرفته به سوى آن دعوت‌كننده مى‌شتابند. كافران مى‌گويند: اين روز دشوارى است"},{"number":9,"text":"پيش از اينها قوم نوح تكذيب كرده بودند. بنده ما را تكذيب كردند و گفتند: ديوانه است. و به دشنامش راندند"},{"number":10,"text":"و پروردگارش را خواند: من مغلوب شده‌ام، انتقام بكش"},{"number":11,"text":"و ما نيز درهاى آسمان را به روى آبى كه به شدت مى‌ريخت گشوديم"},{"number":12,"text":"و از زمين چشمه‌ها شكافتيم تا آب به آن مقدار كه مقدر شده بود گرد آمد"},{"number":13,"text":"و او را بر آن كشتى كه تخته‌ها و ميخها داشت سوار كرديم"},{"number":14,"text":"زير نظر ما روان شد. اين بود جزاى كسانى كه كفر ورزيدند"},{"number":15,"text":"و هر آينه آن كشتى را نشانه‌اى ساختيم. آيا هيچ پندگيرنده‌اى هست؟"},{"number":16,"text":"پس عذاب و بيم‌دادنهاى من چگونه بود؟"},{"number":17,"text":"و اين قرآن را آسان ادا كرديم تا از آن پند گيرند. آيا پندگيرنده‌اى هست؟"},{"number":18,"text":"قوم عاد تكذيب كردند. پس عذاب و بيم‌دادنهاى من چگونه بود؟"},{"number":19,"text":"ما بر آنها در روزى نحس و طولانى بادى سخت فرستاديم،"},{"number":20,"text":"كه مردمان را از زمين، همانند ريشه‌هاى از جاى‌كنده نخل، برمى‌كند"},{"number":21,"text":"عذاب و بيم‌دادنهاى من چگونه بود؟"},{"number":22,"text":"و اين قرآن را آسان ادا كرديم تا از آن پند گيرند. آيا پندگيرنده‌اى هست؟"},{"number":23,"text":"قوم ثمود بيم‌دهندگان را تكذيب كردند"},{"number":24,"text":"گفتند: اگر از انسانى همانند خود پيروى كنيم گمراه و ديوانه باشيم؛"},{"number":25,"text":"آيا از ميان همه ما كلام خدا به او القا شده است؟ نه، او دروغگويى خودخواه است"},{"number":26,"text":"فردا خواهند دانست كه دروغگوى خودخواه كيست"},{"number":27,"text":"ما آن ماده‌شتر را براى آزمايششان مى‌فرستيم. پس مراقبشان باش و صبر كن"},{"number":28,"text":"و به آنها بگوى كه آب ميانشان تقسيم شده. نوبت هر كه باشد او به سر آب مى‌رود"},{"number":29,"text":"يارشان را ندا دادند و او شمشير برگرفت و آن را پى كرد"},{"number":30,"text":"عذاب و بيم‌دادنهاى من چگونه بود؟"},{"number":31,"text":"ما بر آنها يك آواز سهمناك فرستاديم. پس همانند آن علفهاى خشك آغل گوسفند شدند"},{"number":32,"text":"و اين قرآن را آسان ادا كرديم تا از آن پند گيرند. آيا پندگيرنده‌اى هست؟"},{"number":33,"text":"قوم لوط بيم‌دهندگان را تكذيب كردند"},{"number":34,"text":"ما بر آنها بادى ريگ‌بار فرستاديم، مگر بر خاندان لوط كه آنها را سحرگاه رهانيديم"},{"number":35,"text":"نعمتى بود از جانب ما و آنان را كه سپاس گويند چنين پاداش دهيم"},{"number":36,"text":"از انتقام سخت ما ترسانيدشان ولى با بيم‌دهندگان به جدال برخاستند"},{"number":37,"text":"از مهمان او كارى زشت خواستند. ما نيز چشمانشان را كور گردانيديم. پس بچشيد عذاب و بيم‌دادنهاى مرا"},{"number":38,"text":"هر آينه بامدادان عذابى پايدار به سر وقتشان آمد"},{"number":39,"text":"پس عذاب من و بيم‌دادنهاى مرا بچشيد"},{"number":40,"text":"و اين قرآن را آسان ادا كرديم تا از آن پند گيرند. آيا پندگيرنده‌اى هست؟"},{"number":41,"text":"بيم‌دهندگان نزد خاندان فرعون آمدند"},{"number":42,"text":"همه آيات ما را تكذيب كردند. ما نيز آنها را فرو گرفتيم چون فروگرفتن پيروزمندى مقتدر"},{"number":43,"text":"آيا كافران شما از ايشان نيرومندترند يا در كتابها آمده است كه در امان هستيد؟"},{"number":44,"text":"يا مى‌گويند كه ما همگى به انتقام برمى‌خيزيم؟"},{"number":45,"text":"زودا كه آن جمع منهزم شود و پشت كرده بازگردند"},{"number":46,"text":"بلكه وعده‌گاه آنها قيامت است و قيامت بلاخيزتر و تلختر است"},{"number":47,"text":"مجرمان در گمراهى و جنونند"},{"number":48,"text":"روزى كه آنها را، به صورت، در جهنم كشند كه: بچشيد عذاب سَقر را"},{"number":49,"text":"ما هر چيز را به اندازه آفريده‌ايم"},{"number":50,"text":"فرمان ما تنها يك فرمان است، آن هم چشم بر هم زدنى است"},{"number":51,"text":"كسانى را كه همانند شما بودند، هلاك كرديم. آيا پندگيرنده‌اى هست؟"},{"number":52,"text":"هر كارى كه كرده‌اند در دفترهاست"},{"number":53,"text":"هر كار بزرگ و كوچكى مكتوب است"},{"number":54,"text":"پرهيزگاران در باغها و كنار جويبارانند"},{"number":55,"text":"در جايگاهى پسنديده، نزد فرمانروايى توانا"}]}