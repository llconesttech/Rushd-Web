{"number":70,"edition":"fa.ayati","ayahs":[{"number":1,"text":"پرسنده‌اى از عذابى پرسيد كه‌"},{"number":2,"text":"بر كافران فرود خواهد آمد و كس آن را دفع نتواند كرد،"},{"number":3,"text":"از جانب خدا كه صاحب آسمانها"},{"number":4,"text":"در روزى كه مقدارش پنجاه هزار سال است، فرشتگان و روح بدان جا فراروند"},{"number":5,"text":"پس صبر كن صبرى نيكو"},{"number":6,"text":"ايشان آن روز را دور مى‌بينند"},{"number":7,"text":"و ما نزديكش مى‌بينيم"},{"number":8,"text":"روزى كه آسمان چون فلز گداخته گردد،"},{"number":9,"text":"و كوه‌ها چون پشم،"},{"number":10,"text":"و هيچ خويشاوندى از حال خويشاوند خود نپرسد،"},{"number":11,"text":"يكديگر را برابر چشمشان آرند. گناهكار دوست دارد كه خويشتن را بازخرد به فرزندانش،"},{"number":12,"text":"و زنش و برادرش،"},{"number":13,"text":"و عشيره‌اش كه او را مكان داده است،"},{"number":14,"text":"و همه آنها كه در روى زمينند، و نجات يابد"},{"number":15,"text":"هرگز نه، كه آن شعله آتش است،"},{"number":16,"text":"پوست سر را مى‌كند،"},{"number":17,"text":"هر كه را كه به حق پشت كرد و از فرمان سرپيچيد به خود مى‌خواند،"},{"number":18,"text":"و آن را كه گردمى‌آورد و مى‌اندوخت"},{"number":19,"text":"هر آينه آدمى را حريص و ناشكيبا آفريده‌اند"},{"number":20,"text":"چون شرى بدو رسد بيقرارى كند"},{"number":21,"text":"و چون مالى به دستش افتد بخل مى‌ورزد"},{"number":22,"text":"مگر نماز گزارندگان"},{"number":23,"text":"آنان كه به نماز مداومت مى‌ورزند،"},{"number":24,"text":"و آنان كه در اموالشان حقى است معين،"},{"number":25,"text":"براى گدا و محروم"},{"number":26,"text":"و كسانى كه روز قيامت را تصديق مى‌كنند،"},{"number":27,"text":"و كسانى كه از عذاب پروردگارشان ترسانند،"},{"number":28,"text":"كه از عذاب پروردگارشان در امان نتوانند بود،"},{"number":29,"text":"و كسانى كه شرمگاه خويش نگه مى‌دارند،"},{"number":30,"text":"مگر براى همسرانشان يا كنيزانشان، كه در اين حال ملامتى بر آنها نيست"},{"number":31,"text":"و آنان كه جز اين را بطلبند، متجاوزان هستند"},{"number":32,"text":"و كسانى كه امانتها و عهدهاى خود را رعايت مى‌كنند،"},{"number":33,"text":"و كسانى كه شهادت خويش به حق ادا مى‌كنند،"},{"number":34,"text":"و كسانى كه بر نمازهاشان مواظبت دارند،"},{"number":35,"text":"اينان در بهشت، گرامى هستند"},{"number":36,"text":"پس چيست كه كافران به سوى تو مى‌شتابند؟"},{"number":37,"text":"دسته‌دسته از جانب چپ و از جانب راست"},{"number":38,"text":"آيا هر يك از ايشان طمع مى‌ورزد كه به بهشت پرنعمت داخل شود؟"},{"number":39,"text":"هرگز نه، آنها خود مى‌دانند كه از چه چيز آنها را آفريده‌ايم"},{"number":40,"text":"پس سوگند به پروردگار مشرقها و مغربها كه ما تواناييم‌"},{"number":41,"text":"كه به جاى آنها مردمى بهتر بياوريم و در اين كار ناتوان نيستيم"},{"number":42,"text":"پس بگذارشان تا به بيهودگى درآيند و به بازيچه، تا به آن روزى كه وعده‌شان داده‌ايم برسند"},{"number":43,"text":"روزى كه شتابان از قبرها به درآيند، چنان كه گويى نزد بتان مى‌شتابند"},{"number":44,"text":"وحشت بر چشمانشان مستولى شده و به خوارى افتاده‌اند: اين است همان روزى كه آنها را وعده داده بودند"}]}