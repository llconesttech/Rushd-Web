{"number":44,"edition":"fa.ayati","ayahs":[{"number":1,"text":"حا، ميم"},{"number":2,"text":"سوگند به اين كتاب روشنگر"},{"number":3,"text":"ما آن را در مبارك شبى نازل كرديم. ما بيم‌دهنده بوده‌ايم"},{"number":4,"text":"در آن شب هر فرمانى بر حسب حكمت صادر مى‌شود،"},{"number":5,"text":"فرمانى از جانب ما. و ما همواره فرستنده آن بوده‌ايم"},{"number":6,"text":"رحمتى است از جانب پروردگارت، و هر آينه او شنوا و داناست"},{"number":7,"text":"اگر به يقين دريابيد، اوست پروردگار آسمانها و زمين و هر چه ميان آنهاست"},{"number":8,"text":"نيست خدايى به جز او. زنده مى‌كند و مى‌ميراند. پروردگار شما و پروردگار نياكان شماست"},{"number":9,"text":"نه، آنها همچنان به شك خويش دلخوشند"},{"number":10,"text":"چشم انتظار روزى باش كه آسمان به آشكارا دود بياورد"},{"number":11,"text":"و آن دود همه مردم را در خود فروپوشد. و اين عذابى است دردآور"},{"number":12,"text":"اى پروردگار ما، اين عذاب را از ما دور گردان كه ما ايمان آورده‌ايم"},{"number":13,"text":"كجا پند مى‌پذيرند؟ حال آنكه چون پيامبر روشنگر بر آنها مبعوث شد،"},{"number":14,"text":"از او رويگردان شدند و گفتند: ديوانه‌اى است تعليم يافته"},{"number":15,"text":"عذاب را اندكى بر مى‌داريم و شما باز به آيين خويش باز مى‌گرديد"},{"number":16,"text":"روزى آنها را به صولتى سخت فروگيريم، كه ما انتقام‌گيرنده‌ايم"},{"number":17,"text":"پيش از آنها قوم فرعون را آزموديم و پيامبرى بزرگوار نزدشان آمد،"},{"number":18,"text":"كه بندگان خدا را به من تسليم كنيد كه من پيامبرى امينم،"},{"number":19,"text":"و نيز بر خدا برترى مجوييد، كه من با حجتى روشن نزد شما آمده‌ام،"},{"number":20,"text":"و اگر بخواهيد بر من سنگ بزنيد، من به پروردگار خود و پروردگار شما پناه مى‌برم،"},{"number":21,"text":"و اگر به من ايمان نمى‌آوريد، از من كنار گيريد"},{"number":22,"text":"پس پروردگارش را خواند كه: اينان مردمى مجرمند"},{"number":23,"text":"بندگان مرا شب‌هنگام روانه كن تا از پى شما بيايند"},{"number":24,"text":"دريا را آرام پشت سر گذار، كه آن سپاه غرق‌شدگانند"},{"number":25,"text":"بعد از خود چه باغها و چشمه‌سارها بر جاى گذاشتند،"},{"number":26,"text":"و كشتزارها و خانه‌هاى نيكو،"},{"number":27,"text":"و نعمتى كه در آن غرق شادمانى بودند"},{"number":28,"text":"بدين‌سان بودند و ما آن نعمتها را به مردمى ديگر واگذاشتيم"},{"number":29,"text":"نه آسمان بر آنها گريست و نه زمين و نه به آنها مهلت داده شد"},{"number":30,"text":"و ما بنى‌اسرائيل را از آن عذاب خواركننده رهانيديم"},{"number":31,"text":"از فرعون برترى‌جوى گزافكار،"},{"number":32,"text":"و از روى علم بر اهل جهانشان برگزيديم"},{"number":33,"text":"و آياتى به آنها عطا كرديم كه در آن امتحانى آشكار بود"},{"number":34,"text":"هر آينه اينان مى‌گويند"},{"number":35,"text":"پايان كار جز همين مرگ نخستين نيست و ما ديگربار زنده نمى‌شويم؛"},{"number":36,"text":"و اگر راست مى‌گوييد، پدران ما را به جهان باز آوريد"},{"number":37,"text":"آيا اينان بهترند يا قوم تُبّع و كسانى كه پيش از آن قوم بودند؟ همه را هلاك كرديم كه مجرمان بودند"},{"number":38,"text":"ما اين آسمانها و زمين و آنچه را ميان آنهاست به بازيچه نيافريده‌ايم"},{"number":39,"text":"آنها را به حق آفريده‌ايم، ولى بيشترين نمى‌دانند"},{"number":40,"text":"وعده‌گاه همه در روز داورى، قيامت است"},{"number":41,"text":"روزى كه هيچ دوستى براى دوست خود سودمند نباشد و از سوى كسى يارى نشوند"},{"number":42,"text":"مگر كسى كه خدا بر او ببخشايد، زيرا اوست پيروزمند و مهربان"},{"number":43,"text":"هر آينه درخت زقّوم،"},{"number":44,"text":"طعام گناهكاران است"},{"number":45,"text":"همانند مس گداخته در شكمها مى‌جوشد"},{"number":46,"text":"همانند جوشيدن آب جوشان"},{"number":47,"text":"بگيريدش و به سختى به ميان جهنمش بكشيد"},{"number":48,"text":"و بر سرش آب جوشان بريزيد تا شكنجه شود"},{"number":49,"text":"بچش، كه تو پيروزمند و بزرگوارى"},{"number":50,"text":"اين همان چيزى است كه در آن شك مى‌كرديد"},{"number":51,"text":"پرهيزگاران در جاى امنى هستند،"},{"number":52,"text":"در باغها و چشمه‌سارها،"},{"number":53,"text":"لباسهايى از سندس و استبرق مى‌پوشند و روبه‌روى هم مى‌نشينند"},{"number":54,"text":"همچنين حورالعين را به همسريشان درآوريم"},{"number":55,"text":"در ايمنى هر ميوه‌اى را كه بخواهند مى‌طلبند"},{"number":56,"text":"در آنجا طعم مرگ را نمى‌چشند، مگر همان مرگ نخستين. و آنها را خدا از عذاب جهنم نگه داشته است"},{"number":57,"text":"اين بخششى است از جانب پروردگارت، و اين پيروزى بزرگى است"},{"number":58,"text":"ما اداى سخن خويش بر زبان تو آسان كرديم، باشد كه پند گيرند،"},{"number":59,"text":"تو منتظر باش كه ايشان نيز منتظرند"}]}