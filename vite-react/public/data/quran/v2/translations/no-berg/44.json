{"number":44,"edition":"no.berg","ayahs":[{"number":1,"text":"Ha Mim"},{"number":2,"text":"Ved den klare skrift"},{"number":3,"text":"Vi har åpenbart den i en velsignet natt. Vi sender alltid advarsler"},{"number":4,"text":"I denne natt bestemmes alle visdoms saker"},{"number":5,"text":"ved Vårt bud. Vi sender alltid ut"},{"number":6,"text":"som en nåde fra Herren. Han er den Hørende, den Allvitende"},{"number":7,"text":"Herren over himlene og jorden og alt som mellom dem er, om dere har overbevisningens tro"},{"number":8,"text":"Det er ingen gud unntatt Ham. Han gir liv og død, deres og deres henfarne fedres Herre"},{"number":9,"text":"Nei, de er i tvil, og driver sitt spill"},{"number":10,"text":"Men se opp for en dag da himmelen bringer en tydelig røyk"},{"number":11,"text":"som dekker menneskene. Dette er en smertelig straff"},{"number":12,"text":"«Herre, ta bort fra oss denne straffedom, vi tror!»"},{"number":13,"text":"Men hvordan skulle formaningen nå dem, når et klart sendebud kom til dem"},{"number":14,"text":"og de så snudde seg vekk fra ham, og sa: «Han er opplært, besatt?»"},{"number":15,"text":"Vi skal ta bort straffedommen en stund, men dere faller nok tilbake"},{"number":16,"text":"Men den dag da Vi slår hardt til! Vi vil ta hevn"},{"number":17,"text":"Vi satte Faraos folk på prøve før dem, idet et verdig sendebud kom til dem"},{"number":18,"text":"«Overgi til meg Guds tjenere! Jeg er et pålitelig sendebud til dere"},{"number":19,"text":"Sett dere ikke opp mot Gud! Jeg kommer til dere med klar autoritet"},{"number":20,"text":"Jeg søker tilflukt hos min Herre og deres Herre, så dere ikke må steinjage meg"},{"number":21,"text":"Om dere ikke tror meg, så gå bort fra meg.»"},{"number":22,"text":"Så påkalte han sin Herre: «Disse er syndige mennesker.»"},{"number":23,"text":"Gud svarte: «Dra av gårde med Mine tjenere nattestid! Dere vil bli forfulgt"},{"number":24,"text":"Etterlat havet som det er, for de er en hær som skal druknes.»"},{"number":25,"text":"Hvor mange haver og kilder"},{"number":26,"text":"åkrer og utsøkte boliger etterlot de"},{"number":27,"text":"Og velstand som de hadde gledet seg over"},{"number":28,"text":"Slik var det, Vi lot et annet folk ta det i arv"},{"number":29,"text":"Himmel og jord gråt ikke over dem. De fikk ingen utsettelse"},{"number":30,"text":"Vi reddet Israels barn fra den ydmykende plage, fra Farao"},{"number":31,"text":"Han var stor på det, og lettsindig"},{"number":32,"text":"Vi har med omtanke utvalgt dem fremfor all verden"},{"number":33,"text":"og sendte dem tegn som innebar en åpenbar prøvelse"},{"number":34,"text":"Disse menneskene sier"},{"number":35,"text":"«Det er ikke noe annet enn vår første død! Vi blir ikke gjenoppvekket"},{"number":36,"text":"Bring oss våre forfedre, om dere snakker sant!»"},{"number":37,"text":"Er de bedre enn Tubbas folk, og synderne før dem, som Vi utslettet"},{"number":38,"text":"Vi har ikke skapt himlene og jorden og alt som derimellom er, som lek"},{"number":39,"text":"Vi skapte dem på alvor. Men folk flest vet ikke"},{"number":40,"text":"Avgjørelsens dag er fristen for dem alle"},{"number":41,"text":"På denne dag kan ingen herre gjøre noe for den han har ansvar for, de får ingen hjelp"},{"number":42,"text":"unntatt dem Herren forbarmer seg over. Han er den Mektige, den Nåderike"},{"number":43,"text":"Helvetestreet Zaqqum"},{"number":44,"text":"er synderens mat"},{"number":45,"text":"som flytende metall vil det koke i maven"},{"number":46,"text":"som kokende vann koker"},{"number":47,"text":"«Ta ham, og slep ham inn midt i helvete"},{"number":48,"text":"og pøs over hans hode det kokende vannets straff"},{"number":49,"text":"Bare smak! Du var jo så mektig og høyt i ære"},{"number":50,"text":"Dette er det dere tvilte på.»"},{"number":51,"text":"Men de gudfryktige er i et trygt bosted"},{"number":52,"text":"blant haver og kilder"},{"number":53,"text":"kledd i silke og brokade, plassert overfor hverandre"},{"number":54,"text":"Slik er det. Og vi fører dem sammen med mørkøyde paradisjomfruer"},{"number":55,"text":"Der kan de be om all slags frukt i trygghet"},{"number":56,"text":"Der smaker de ikke døden etter den første død. Han har bevart dem fra helvetes straff"},{"number":57,"text":"ved Herrens nåde. Dette er den store seier"},{"number":58,"text":"Vi har gjort Koranen lett tilgjengelig ved ditt eget tungemål, så de må komme til ettertanke"},{"number":59,"text":"Så vær på vakt! De er også på vakt"}]}