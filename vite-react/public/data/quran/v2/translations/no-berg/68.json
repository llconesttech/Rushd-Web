{"number":68,"edition":"no.berg","ayahs":[{"number":1,"text":"Ved pennen, og det man skriver"},{"number":2,"text":"Du er ikke besatt, takket være Guds nåde"},{"number":3,"text":"Du har velfortjent lønn i vente"},{"number":4,"text":"Du har en høy karakter"},{"number":5,"text":"Du vil se, og de vil se"},{"number":6,"text":"hvem av dere som er hjemsøkt av fristelse"},{"number":7,"text":"Herren kjenner best hvem som forviller seg bort fra Hans vei, og Han kjenner best hvem som er på rett vei"},{"number":8,"text":"Hør ikke etter dem som fornekter"},{"number":9,"text":"De ønsker at du viser kompromissvilje, så vil de gjøre det samme"},{"number":10,"text":"Hør ikke etter hver foraktelig storsverger"},{"number":11,"text":"som baktaler folk og går rundt med rykter"},{"number":12,"text":"som hindrer det som godt er, som begår overtredelser i synd"},{"number":13,"text":"rå og påtrengende"},{"number":14,"text":"fordi han har rikdom og sønner"},{"number":15,"text":"Når Vårt ord fremleses for ham, sier han: «Fabler fra gamle dager.»"},{"number":16,"text":"Vi skal merke ham på snuten"},{"number":17,"text":"Vi har satt dem på prøve, som Vi satte haveeierne på prøve, da de bedyret at de visselig skulle høste den om morgenen"},{"number":18,"text":"uten å gjøre unntagelsen («om Gud vil»)"},{"number":19,"text":"Men en hjemsøkelse fra Herren hjemsøkte den mens de sov"},{"number":20,"text":"og om morgenen var den som en stubbmark"},{"number":21,"text":"Om morgenen ropte de til hverandre"},{"number":22,"text":"«Kom dere tidlig av gårde til deres marker, om dere skal høste.»"},{"number":23,"text":"Så drog de av gårde, idet de hvisket til hverandre"},{"number":24,"text":"«Ingen fattig stakkar skal i dag komme inn til oss.»"},{"number":25,"text":"De gikk tidlig, bestemte og effektive"},{"number":26,"text":"Men da de fikk se den, sa de: «Vi må ha gått feil"},{"number":27,"text":"– nei, vi er blitt plyndret!»"},{"number":28,"text":"Den mest rimelige blant dem sa: «Sa jeg ikke til dere: ’Hvorfor gir dere ikke lovprisning?’»"},{"number":29,"text":"Da sa de: «Ære være Herren! Vi handlet visselig ondt.»"},{"number":30,"text":"Og de vendte seg mot hverandre med gjensidige bebreidelser"},{"number":31,"text":"De sa: «Ve over oss! Vi var oppsetsige"},{"number":32,"text":"Kanskje Herren vil gi oss en have som er bedre i bytte for den. Til Herren setter vi vårt håp.»"},{"number":33,"text":"Slik er straffen. Men straffen i det hinsidige er større, om de bare visste"},{"number":34,"text":"De gudfryktige har i vente hos Herren lykksalighetens haver"},{"number":35,"text":"Skulle Vi vel gjøre de Gud-hengivne lik synderne"},{"number":36,"text":"Hva er det i veien med dere? Hvordan er det dere vurderer"},{"number":37,"text":"Eller har dere en Bok som dere studerer"},{"number":38,"text":"I den ville dere nok finne det dere ønsker"},{"number":39,"text":"Eller har dere en edsforpliktelse fra Oss, som gjelder til oppstandelsens dag, så dere får det slik som dere vurderer"},{"number":40,"text":"Spør dem hvem som innestår for dette"},{"number":41,"text":"Har de kanskje andre guder? Så la dem bringe sine guder, om de snakker sant"},{"number":42,"text":"Den dag man binder opp om seg i påvente av at noe skal skje, og de beordres til å falle ned, så kan de ikke"},{"number":43,"text":"Der de står med nedslagne blikk mens fornedrelsen ligger over dem, for de ble kalt på til å falle ned mens de var friske og sunne"},{"number":44,"text":"Overlat til Meg dem som fornekter dette budskap! Vi skal la dem gå videre, litt etter litt, uten at de er klar over det"},{"number":45,"text":"Jeg gir dem frist. Sannelig, Min plan står fast"},{"number":46,"text":"Forlanger du vel betaling av dem, så de nedtynges av gjeld"},{"number":47,"text":"Eller har de hånd om det skjulte, så de noterer"},{"number":48,"text":"Vent i tålmod på Herrens avgjørelse, og vær ikke som mannen i fisken (Jonas), som ropte i desperasjon"},{"number":49,"text":"Hvis ikke Herrens godhet hadde nådd ham, ville han vært kastet opp på en øde strand, og vært en bebreidet"},{"number":50,"text":"Men Herren utvalgte ham og gav ham plass blant de rettferdige"},{"number":51,"text":"Sannelig, de vantro er nær ved å få deg til å miste fotfestet med sine blikk når de hører formaningen, og sier: «Han er sannelig besatt!»"},{"number":52,"text":"Men dette er intet annet enn en formaning for all verden"}]}