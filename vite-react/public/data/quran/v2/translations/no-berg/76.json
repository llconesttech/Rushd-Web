{"number":76,"edition":"no.berg","ayahs":[{"number":1,"text":"Var det ikke for mennesket en tid da han ikke var noe nevneverdig"},{"number":2,"text":"Vi har skapt mennesket av en sæddråpe, en blanding, for å prøve ham, og Vi gav ham hørsel og syn"},{"number":3,"text":"Og Vi har ledet ham til veien, enten han er takknemlig eller utakknemlig"},{"number":4,"text":"Vi har gjort klar for de vantro kjeder og lenker, og en Ild"},{"number":5,"text":"De fromme skal drikke av et beger med en blanding med kamfer"},{"number":6,"text":"en kilde som Guds tjenere drikker fra, og som de lar strømme frem rikelig"},{"number":7,"text":"De var tro mot sine løfter og fryktet den dag hvis hardhet overalt er på farten"},{"number":8,"text":"De gav mat til den fattige, den foreldreløse og fangen, selv om de trengte den"},{"number":9,"text":"«Vi bespiser dere bare for Guds skyld, og vi ønsker verken gjengjeldelse eller takk fra dere"},{"number":10,"text":"Vi frykter en truende, uhellsvanger dag fra Herren.»"},{"number":11,"text":"Men Gud har bevart dem fra denne dags hardhet, og har gitt dem fryd og glede"},{"number":12,"text":"og belønnet dem for deres standhaftighet med paradisets have, og silkeskrud"},{"number":13,"text":"Hvilende der på sine leier møter de verken solens hete eller bitter kulde"},{"number":14,"text":"Havens skygger hviler over dem, og fruktklaser henger ydmykt ned"},{"number":15,"text":"Det går rundt blant dem sølvkar og krystallbegre"},{"number":16,"text":"krystallblankt sølv, fint laget"},{"number":17,"text":"Der får de å drikke et beger med ingefærblanding"},{"number":18,"text":"fra en kilde der som kalles Salsabil"},{"number":19,"text":"Evig unge gutter kretser rundt dem. Når du ser dem, tar du dem for utstrødde perler"},{"number":20,"text":"Når du ser deg om, ser du lykksalighet og et herlig rike"},{"number":21,"text":"De bærer grønne klær av silke og brokade, og er smykket med sølvarmbånd, og Herren gir dem en ren drikk"},{"number":22,"text":"«Dette er deres lønn! Deres innsats møter anerkjennelse.»"},{"number":23,"text":"Vi har visselig sendt deg Koranen som åpenbaring"},{"number":24,"text":"Bær tålmodig Herrens tilskikkelser, og hør ikke etter synderen eller den vantro blant dem"},{"number":25,"text":"men kom Herrens navn i hu tidlig og sent"},{"number":26,"text":"Og når natten kommer, fall ned for Ham, og pris Ham inn i den dype natt"},{"number":27,"text":"Disse mennesker elsker det som iler hen, og kaster bak seg en tung dag"},{"number":28,"text":"Vi har skapt dem, og gitt dem deres styrke. Når Vi vil, bytter Vi dem ut med andre i deres sted"},{"number":29,"text":"Dette er en formaning, og den som vil, tar veien til sin Herre"},{"number":30,"text":"Men dere vil ikke, med mindre Gud vil. Gud vet, er vis"},{"number":31,"text":"Han lar dem Han vil gå inn til Hans nåde. Men de urettferdige har Han beredt en smertelig straff"}]}