{"number":54,"edition":"no.berg","ayahs":[{"number":1,"text":"Timen kommer nær. Månen spalter seg"},{"number":2,"text":"Men om de får se et jærtegn, vender de seg bort og sier: «Mer trolldom!»"},{"number":3,"text":"De fornekter sannhet og følger egne meninger, men alle ting står fast"},{"number":4,"text":"Det er kommet til deres kunnskap meddelelser med et avskrekkende innhold"},{"number":5,"text":"med dyp visdom, men advarsler hjelper ikke"},{"number":6,"text":"Så vend deg bort fra dem! Den dag når utroperen kaller inn til en fryktelig ting"},{"number":7,"text":"med nedslåtte blikk vil de komme frem fra gravene, som om de var svermende gresshopper"},{"number":8,"text":"med halsen utstrakt mot utroperen. De vantro vil si: «Dette er en hard dag!»"},{"number":9,"text":"Noas folk fornektet sannhet før dem, og kalte Vår tjener for løgner, og sa: «Mannen er besatt!» Han ble forjaget"},{"number":10,"text":"Men han ropte til Herren: «Jeg er underlegen, så hjelp til Du!»"},{"number":11,"text":"Så åpnet Vi himmelens porter for strømmende vann"},{"number":12,"text":"og lot kilder bryte frem av jorden, og vannene møttes som bestemt var"},{"number":13,"text":"Og Vi bar ham på et skip med planker og nagler"},{"number":14,"text":"som seilte for Våre øyne, en belønning for en som høstet utakk"},{"number":15,"text":"Vi etterlot det som et jærtegn. Men er det noen som vil la seg formane"},{"number":16,"text":"Hvordan var vel Min straff og Min advarsel"},{"number":17,"text":"Nå har Vi gjort Koranen lett tilgjengelig til formaning! Men finnes det noen som lar seg formane"},{"number":18,"text":"Ad forkastet, og hvordan var vel Min straff og Min advarsel"},{"number":19,"text":"Vi sendte over dem en hylende vind på en dag fylt av ulykke"},{"number":20,"text":"Den sopte menneskene med seg som stammer av opprevne palmetrær"},{"number":21,"text":"Hvordan var vel Min straff og Min advarsel"},{"number":22,"text":"Nå har Vi gjort Koranen lett tilgjengelig til formaning! Men finnes det noen som lar seg formane"},{"number":23,"text":"Thamod forkastet advarslene, og sa"},{"number":24,"text":"«Skal vi følge et vanlig menneske fra vår egen krets? Da ville vi sannelig befinne oss i villfarelse og galskap"},{"number":25,"text":"Er formaningen blitt overlatt ham av oss alle? Nei, han er en frekk løgner.»"},{"number":26,"text":"Men, i morgen skal de få vite hvem som er den frekke løgner"},{"number":27,"text":"Vi skal sende kamelhoppen som en prøvelse for dem. Så følg med, og bevar tålmodigheten"},{"number":28,"text":"Fortell dem at vannet skal fordeles blant dem, hver rasjon i sin tid"},{"number":29,"text":"Så ropte de på sin anfører, og han tok og lemlestet henne"},{"number":30,"text":"Hvordan var vel Min straff og Min advarsel"},{"number":31,"text":"Vi sendte over dem et eneste skrik, og de ble som tørt gjerdemateriale"},{"number":32,"text":"Nå har Vi gjort Koranen lett tilgjengelig til formaning! Men finnes det noen som lar seg formane"},{"number":33,"text":"Lots folk forkastet advarslene"},{"number":34,"text":"Vi sendte over dem en skur av småstein, unntatt Lots familie. Vi reddet dem ved daggry"},{"number":35,"text":"Som en nåde fra Oss. Slik belønner Vi den takknemlige"},{"number":36,"text":"Han hadde jo advart dem mot at Vi skulle slå til, men de tvilte på advarslene"},{"number":37,"text":"De hadde bedt ham overlevere sine gjester, så Vi slo dem med blindhet: «Smak nå Min straff og Min advarsel!»"},{"number":38,"text":"Om morgenen kom over dem den bestemte straff"},{"number":39,"text":"«Smak Min straff og Min advarsel!»"},{"number":40,"text":"Nå har Vi gjort Koranen lett tilgjengelig til formaning! Men finnes det noen som lar seg formane"},{"number":41,"text":"Advarslene kom også til Faraos folk"},{"number":42,"text":"De forkastet Våre tegn, alle sammen. Så tok Vi dem fatt med et mektig, effektivt grep"},{"number":43,"text":"Er de vantro blant dere mer enn disse? Eller har dere fribrev i skriftene"},{"number":44,"text":"Eller hevder de: «Vi er folk som finner hjelp?»"},{"number":45,"text":"Skaren skal bli slått, og de vil vende ryggen til flukt"},{"number":46,"text":"Nei, timen er fastsatt tid for dem, og timen er hard og bitter"},{"number":47,"text":"Sannelig, synderne befinner seg i villfarelse og galskap"},{"number":48,"text":"Den dag når de slepes hodekulls inn i Ilden: «Smak nå berøringen med Ilden!»"},{"number":49,"text":"Vi har visselig skapt alt med beregning"},{"number":50,"text":"Vårt bud er bare ett eneste ord, som et blink med øyet"},{"number":51,"text":"Vi har utslettet deres likemenn, men finnes det noen som lar seg formane"},{"number":52,"text":"Alt de har gjort finnes i bøkene"},{"number":53,"text":"alt stort og smått er notert"},{"number":54,"text":"De gudfryktige skal være i paradisets haver, blant bekker"},{"number":55,"text":"på en sikker plass hos en effektiv konge"}]}