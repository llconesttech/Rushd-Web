{"number":69,"edition":"ha.gumi","ayahs":[{"number":1,"text":"Kiran gaskiya"},{"number":2,"text":"Mẽne ne kiran gaskiya"},{"number":3,"text":"Kuma mẽ ya sanar da kai abin da ake cẽwa kiran gaskiya"},{"number":4,"text":"Samũdãwa da Ãdãwa sun ƙaryatar da kiran gaskiya mai dũkar zũciya"},{"number":5,"text":"To, amma Samũdãwa to, an halakãsu da tsãwa mai tsanani"},{"number":6,"text":"Kuma amma Ãdãwa to, an halaka su da wata iska mai tsananin sauti wadda ta ƙẽtare haddi"},{"number":7,"text":"(Allah) Ya hõre ta a kansu a cikin dare bakwai da yini takwas, biye da jũna, sabõda haka, kana ganin mutãne a cikinta kwance. Kamar sũ ƙirãruwan dabĩno ne, waɗanda suka fãɗi"},{"number":8,"text":"To, kõ kanã ganin abin da ya yi saurã daga cikinsu"},{"number":9,"text":"Kuma Fir'auna yã zo da waɗanda ke gabãninsa, da waɗannan da aka kife ƙasarsu, sabõda laifi"},{"number":10,"text":"Dõmin sun sãɓã wa manzon Ubangijinsu, sabõda haka ya kãmã su da wani irin kãmu mai ƙãruwar (tsanani)"},{"number":11,"text":"Lalle ne, Mũ, a lõkacin da ruwa ya ƙẽtare haddi, Munɗauke aaku a cikin jirgin ruwan nan"},{"number":12,"text":"Dõmin Mu sanya shi, gare ku abin tunãwa kuma wani kunne mai kiyayewa ya kiyaye (shi)"},{"number":13,"text":"To, idan an yi bũsa a cikin ƙaho, bũsa ɗaya"},{"number":14,"text":"Kuma aka ɗauki ƙasa da duwãtsu, kuma aka niƙa su niƙãwa ɗaya"},{"number":15,"text":"A ran nan, mai aukuwa zã ta auku"},{"number":16,"text":"Kuma sama zã ta tsãge, dõmin ita a ran nan, mai rauni ce"},{"number":17,"text":"Kuma malã'iku (su bayyana) a kan sãsanninta, kuma wasu (malã'iku) takwas na ɗauke da Al'arshin Ubangijinka, a sama da su, a wannan rãnar"},{"number":18,"text":"A rãnar nan zã a bijirã ku (dõmin hisãbi), bãbu wani rai, mai ɓoyewa, daga cikinku, wanda zai iya ɓõyẽwa"},{"number":19,"text":"To, amma wanda aka bai wa littãfinsa a dãmansa, sai ya ce wa (makusantansa), \"Ku karɓa, ku karanta littafina"},{"number":20,"text":"Lalle ne ni, nã tabbata cewa ni mai haɗuwa da hisãbina ne"},{"number":21,"text":"Sabõda haka, shi yana cikin wata rãyuwa yardadda"},{"number":22,"text":"A cikin Aljanna maɗaukakiya"},{"number":23,"text":"Nunannun 'yã'yan itãcenta makusantã ne (ga mai son ɗĩba)"},{"number":24,"text":"(Ana ce musu) \"Ku ci, kuma ku sha a cikin ni'ima, sabõda abin da kuka gabãtar a cikin kwãnukan da suka shige"},{"number":25,"text":"Kuma wanda aka bai wa littãfinsa ga hagunsa, sai ya ce: \"Kaitona, ba a kãwo mini littãfina ba"},{"number":26,"text":"Kuma ban san abin da (ke sakamakon) hisãbina ba"},{"number":27,"text":"In dã dai ita, tã kasance mai halakã ni gabã ɗaya ce"},{"number":28,"text":"Dukiyãta ba ta wadatar da ni ba"},{"number":29,"text":"Ĩkona ya ɓace mini"},{"number":30,"text":"(Sai a ce wa malã'iku) \"Ku kãmã shi, sa'an nan ku sanyã shi a cikin ƙuƙumi"},{"number":31,"text":"Sa'an nan, a cikin Jahĩm, ku ƙõna shi"},{"number":32,"text":"Sa'an nan, acikin sarƙa, tsawonta zirã'i saba'in, sai ku sanya shi"},{"number":33,"text":"Lalle ne, shi ya kasance ba ya yin ĩmãni da Allah, Mai girma"},{"number":34,"text":"Kuma ba ya kwaɗaitarwa ga (bãyar da) abincin matalauci"},{"number":35,"text":"Sabõda haka, a yau, a nan, bã ya da masõyi"},{"number":36,"text":"Kuma bãbu wani abinci, sai daga (itãcen) gislĩn"},{"number":37,"text":"Bãbu mai cin sa sai mãsu ganganci"},{"number":38,"text":"To, ba sai Nã yi rantsuwa da abin da kuke iya gani ba"},{"number":39,"text":"Da abin da bã ku iya gani"},{"number":40,"text":"Lalle ne, shi (Alƙur'ani) tabbas maganar wani manzo (Jibirilu) mai daraja ne"},{"number":41,"text":"Kuma shi ba maganar wani mawãƙi ba ne. Kaɗan ƙwarai zã ku gaskata"},{"number":42,"text":"Kuma bã maganar bõka ba ne. Kaɗan ƙwarai zã ku iya tunãwa"},{"number":43,"text":"Abin saukarwã ne daga Ubangijin halitta duka"},{"number":44,"text":"Kuma dã (Muhammadu) yã faɗi wata maganã, yã jingina ta garẽ Mu"},{"number":45,"text":"Dã Mun kãma shi da dãma"},{"number":46,"text":"sa'an nan, lalle ne, dã Mun kãtse masa lakã"},{"number":47,"text":"Kuma daga cikinku bãbu wasu mãsu iya kãre (azãbarMu) daga gare shi"},{"number":48,"text":"Kuma lalle ne shi (Alƙur'ãni) tanãtarwa ce ga mãsu taƙawa"},{"number":49,"text":"Kuma lalle, ne Mũ, wallahi Munã sane da cẽwa daga cikinku alwwai mãsu ƙaryatãwa"},{"number":50,"text":"Kuma lalle ne shi (Alƙarãni) wallahi baƙin ciki ne ga kãfirai"},{"number":51,"text":"Kuma lalle, ne shi gaskiya ce ta yaƙshẽni"},{"number":52,"text":"Sabõda haka, ka tsarkake sũnan Ubangjinka, mai girma"}]}