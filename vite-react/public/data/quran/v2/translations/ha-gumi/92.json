{"number":92,"edition":"ha.gumi","ayahs":[{"number":1,"text":"Inã rantsuwa da dare a lõkacin da yake rufẽwa"},{"number":2,"text":"Da yini a lõkacin da yake kuranyẽwa"},{"number":3,"text":"Da abin da ya halitta namiji da mace"},{"number":4,"text":"Lãlle ne ayyukanku, dabam-dabam suke"},{"number":5,"text":"To, amma wanda ya yi kyauta, kuma ya yi taƙawa"},{"number":6,"text":"Kuma ya gaskata kalma mai kyãwo"},{"number":7,"text":"To, zã Mu sauƙaƙe masa har ya kai ga sauƙi"},{"number":8,"text":"Kuma amma wanda ya yi rõwa, kuma ya wadãtu da kansa"},{"number":9,"text":"Kuma ya ƙaryatar da kalma mai kyãwo"},{"number":10,"text":"To, zã Mu sauƙaƙke masa har ya kai ga tsanani"},{"number":11,"text":"Kuma dũkiyarsa ba ta wadãtar masa da kõme ba, a lõkacin da ya gangara (a wuta)"},{"number":12,"text":"Lãlle aikinMu ne, Mu bayyana shiriya"},{"number":13,"text":"Kuma lalle ne Lãhira da duniya Namu ne"},{"number":14,"text":"Sabõda haka, Na yi maku gargaɗi da wuta mai babbaka"},{"number":15,"text":"Bãbu mai shigarta sai mafi shaƙãwa"},{"number":16,"text":"Wanda ya ƙaryata, kuma ya jũya bãya"},{"number":17,"text":"Kuma mafi taƙawa zai nisance ta"},{"number":18,"text":"Wanda yake bãyar da dũkiyarsa, alhãli yana tsarkaka"},{"number":19,"text":"Alhãli bãbu wani mai wata ni'ima wurinsa wadda ake nẽman sakamakonta"},{"number":20,"text":"Fãce dai nẽman yardar Ubangijinsa Mafi ɗaukaka"},{"number":21,"text":"To, lalle ne zai yarda (da sakamakon da zã a bã shi)"}]}