{"number":15,"edition":"ha.gumi","ayahs":[{"number":1,"text":"L̃.R. Waɗancan ãyoyin littãfi ne da abin karantãwa mai bayyanãwa"},{"number":2,"text":"Da yawa waɗanda suka kãfirta suke gũrin dã dai sun kasance Musulmi"},{"number":3,"text":"Ka bar su su ci kuma su ji dãdi, kuma gũri ya shagaltar da su, sa'an nan da sannu zã su sani"},{"number":4,"text":"Kuma ba Mu halakar da wata alƙarya ba fãce tanã da littafi sananne"},{"number":5,"text":"Wata al'umma bã ta gabãtar ajalinta, kuma bã zã su jinkirta ba"},{"number":6,"text":"Suka ce: \"Yã kai wanda aka saukar da Ambato (Alƙur'ãni) a kansa! Lalle ne kai, haƙĩƙa, mahaukaci ne"},{"number":7,"text":"Dõmin me bã zã ka zo mana da malã'ĩku ba idan ka kasance daga mãsu gaskiya"},{"number":8,"text":"Bã Mu sassaukar da malã'iku fãce da gaskiya, bã zã su kasance, a wannan lõkacin, waɗanda ake yi wa jinkĩri ba"},{"number":9,"text":"Lalle Mũ ne, Muka saukar da Ambato (Alƙur'ãni), kuma lal1e Mũ, haƙĩƙa, Mãsu kiyayẽwane gare shi"},{"number":10,"text":"Kuma lalle ne, haƙĩƙa, Mun aika Manzanni a cikin ƙungiyõyin farko, gabãninka"},{"number":11,"text":"Kuma wani Manzo bã ya zuwa gare su fãce sun kasance sunã mãsu, izgili a gare shi"},{"number":12,"text":"Kamar wancan ne Muke shigar da shi a cikin zukãtan mãsu laifi"},{"number":13,"text":"Bã su yin ĩmãni da shi, kuma haƙĩƙa, hanyar mutãnen farko ta shige"},{"number":14,"text":"Kuma dã Mun bũɗe wata ƙõfa daga sama a kansu har suka wuni a ciki sunã tãkãwa"},{"number":15,"text":"Lalle ne dã sun ce: \"Abin sani kawai, an rufe idãnuwanmu ne. Ã'a, mũ mutãne ne waɗanda aka sihirce"},{"number":16,"text":"Kuma lalle ne, haƙĩƙa Mun sanya waɗansu masaukai a, cikin sama, kuma Muka ƙawãta ta ga masu kallo"},{"number":17,"text":"Kuma Muka kiyãye ta daga dukan Shaiɗani wanda ake jĩfa"},{"number":18,"text":"Fãce wanda ya sãci saurãre sai wutar yũlã bayyananniya ta bĩ shi"},{"number":19,"text":"Kuma ƙasa Mun mĩkẽ ta kuma Mun jẽfa duwãtsu tabbatattu a cikinta kuma Mun tsirar a cikinta, daga dukan abu wanda ake aunãwa da sikẽli"},{"number":20,"text":"Kuma Muka sanyã muku, a cikinta, abũbuwan rãyuwã da wanda ba ku zamã mãsu ciyarwa gare shi ba"},{"number":21,"text":"Kuma bãbu wani abu fãce a wurinMu, akwai taskõkĩnsa kuma ba Mu saukar da shi ba fãce kan gwargwado sananne"},{"number":22,"text":"Kuma Muka aika iskõki mãsu barbarar jũna sa'an nan Muka saukar da ruwa daga sama, sa'an nan Muka shãyar da ku shi, kuma ba ku zama mãsu taskacẽwa a gare shi ba"},{"number":23,"text":"Kuma lalle ne Mu Muke rãyarwa, kuma Muke kashẽwa kuma Mũ ne magada"},{"number":24,"text":"Kuma lalle ne, haƙĩƙa, Mun san mãsu gabãta daga cikinku, kuma Mun san mãsu jinkiri"},{"number":25,"text":"Kuma lalle ne Ubangijinka Shĩ ne Yake tãra su, lalle Shĩ ne Mai hikima, Masani"},{"number":26,"text":"Kuma lalle ne Mun halicci mutum daga ƙeƙasasshiyar lãka, daga baƙin yumɓu wanda ya canja"},{"number":27,"text":"Kuma Aljani Mun haliccẽ shi daga gabãni, daga wutar iskar zafi"},{"number":28,"text":"Kuma a lõkacin da Ubangijinka ya ce wa malã'iku: \"Lalle Nĩ mai halittar wani jiki ne daga ƙẽƙasasshen yumɓu wanda ya canja"},{"number":29,"text":"To idan Na daidaitã shi kuma Na hũra daga RũhĩNa a cikinsa, to, ku fãɗi a gare shi, kunã mãsu yin sujada"},{"number":30,"text":"Sai malã'iku suka yi sujada dukkansu gaba ɗaya"},{"number":31,"text":"Fãce Iblĩs, ya ƙi kasancẽwa daga mãsu yin sujadar"},{"number":32,"text":"Ya ce: \"Yã Iblĩs mẽne ne a gare ka, ba ka kasance tãre da mãsu yin sujuda ba"},{"number":33,"text":"Ya ce: \"Ban kasance inã yin sujada ba ga mutum wanda Ka halicce shi daga bũsasshen yumɓun lãka wadda ta canja"},{"number":34,"text":"Ya ce: \"To, ka fita daga gare ta, dõmin lalle kai abin jĩfa ne"},{"number":35,"text":"Kuma lalle ne akwai la'ana a kanka har ya zuwa rãnar sakamako"},{"number":36,"text":"Ya ce: \"Yã Ubangjĩna! Sai Ka yi mini jinkiri zuwa rãnar da ake tãshin su"},{"number":37,"text":"Ya ce: \"To, lalle ne kanã daga waɗanda ake yi wa jinkiri"},{"number":38,"text":"Zuwa ga Yinin Lõkacin nan sananne"},{"number":39,"text":"Ya ce: \"Yã Ubangijina! Inã rantsuwa da abin da Ka ɓatar da ni da shi, haƙĩƙa inã ƙawãta musu (rãyuwa) a cikin ƙasã kuma haƙĩƙa inã ɓatar da su gabã ɗaya"},{"number":40,"text":"Fãce bãyinKa daga gare su, waɗanda Ka tsarkake"},{"number":41,"text":"Ya ce: \"Wannan tafarki ne a gare Ni, madaidaici"},{"number":42,"text":"Lalle ne bãyĩNa, bã ka da ĩkõ a kansu, fãce wanda ya bĩ ka daga ɓatattu"},{"number":43,"text":"Kuma lalle Jahannama ce haƙĩƙa, ma'a1kawartarsu gabã ɗaya"},{"number":44,"text":"Tanã da ƙõfõfi bakwai, ga kõwace ƙõfa akwai wani juz'i daga gare su rababbe"},{"number":45,"text":"Lalle mãsu taƙawa sunã a cikin gidãjen Aljanna mai idandunan ruwa"},{"number":46,"text":"Ku shigẽ ta da aminci, kunã amintattu"},{"number":47,"text":"Kuma Muka ɗẽbe abinda ke a cikin zukãtansu na daga ƙullin zũci, suka zama 'yan'uwa a kan gadãje, sunã mãsu fuskantar junã"},{"number":48,"text":"Wata wahala bã zã ta shãfe su bã a cikinta kuma ba su zama mãsu fita daga, cikinta ba"},{"number":49,"text":"Ka bai wa bãyiNa lãbari cẽwa lalle ne Ni, Mai gãfarane, Mai jin ƙai"},{"number":50,"text":"Kuma azãbãTa ita ce azãba mai raɗaɗi"},{"number":51,"text":"Kuma ka bã su lãbãrin bãƙin Ibrãhĩm"},{"number":52,"text":"A lõkacin da suka shiga gunsa, sai suka ce: \"Sallama.\" Ya ce: \"Lalle mũ, daga gare ku, mãsu firgita ne"},{"number":53,"text":"Suka ce: \"Kada ka firgita. Lalle ne mũ, munã yi makabushãra game da wani yãro masani"},{"number":54,"text":"Ya ce: \"Shin kun bã ni bushãra ne a kan tsũfa yã shãfe ni? To, da me kuke bã ni bushara"},{"number":55,"text":"Suka ce: \"Munã yi maka bushãra da gaskiya ne, sabõda haka, kada da kasance daga mãsu yanke tsammãni"},{"number":56,"text":"Ya ce: \"Kuma wãne ne yake yanke tsammãni daga rahamar Ubangijinsa, fãce ɓatattu"},{"number":57,"text":"Ya ce: \"To, mẽne ne babban al'amarinku? Yã kũ manzanni"},{"number":58,"text":"Suka ce: \"Lalle ne mũ, an aika mu zuwa ga wasu mutãne mãsu laifi"},{"number":59,"text":"Fãce mutãnen Lũɗu, lalle ne mũ, haƙĩƙa, mãsu tsĩrar dasu ne gabã ɗaya"},{"number":60,"text":"Fãce mãtarsa mun ƙaddara cẽwa lalle ne ita, haƙĩƙa, tanã daga mãsu halaka"},{"number":61,"text":"To, a lõkacin da mazannin suka jẽ wa mutãnen Lũɗu"},{"number":62,"text":"Ya ce: \"Lalle ne ku mutãne ne waɗanda ba a sani ba"},{"number":63,"text":"Suka ce: \"Ã'a, mun zo maka sabõda abin da suka kasance sunã shakka a cikinsa"},{"number":64,"text":"Kuma mun zo maka da gaskiya. Kuma lalle ne mũ, haƙĩƙa, mãsu gaskiya ne"},{"number":65,"text":"Sai ka yi tafiya da iyãlinka, a wani yanki na dare, kuma ka bi bãyansu, kuma kada wani daga cikinku ya yi waiwaye, kuma ku bi ta inda aka aumurce ku"},{"number":66,"text":"Kuma Muka hukunta wancan al'amarin zuwa gare shi cẽwa lalle ne ƙarshen waɗancan abin yankẽwa ne a lõkacin da suke mãsu shiga asuba"},{"number":67,"text":"Kuma mutãnen alƙaryar suka je sunã mãsu bushãra"},{"number":68,"text":"Ya ce: \"Lalle ne waɗannan bãƙĩna ne, sabõda haka kada ku kunyata ni"},{"number":69,"text":"Kuma ku bi Allah da taƙawa, kuma kada ku sanya ni a baƙin ciki"},{"number":70,"text":"Suka ce: \"Ashe ba mu hana ka daga tãlikai ba"},{"number":71,"text":"Ya ce: \"Ga waɗannan, 'ya'yãna idan kun kasance mãsu aikatãwa ne"},{"number":72,"text":"Rantsuwa da rãyuwarka! Lalle ne sũ a cikin mãyensu sunã ta ɗĩmuwa"},{"number":73,"text":"Sa'an nan tsãwa ta kãma su, sunã mãsu shiga lõkacin hũdõwar rãnã"},{"number":74,"text":"Sa'an nan Muka sanya samanta ya kõma ƙasanta, kuma Muka yi ruwan duwãtsu na lãkar wuta a kansu"},{"number":75,"text":"Lalle ne a cikin wancan akwai ãyõyi ga mãsu tsõkaci da hankali"},{"number":76,"text":"Kuma lalle ne ita, haƙĩƙa sunã a gẽfen wata hanyã tabbatacciya"},{"number":77,"text":"Lalle ne a cikin wancan akwai ãyã ga mãsu ĩmãni"},{"number":78,"text":"Kuma lalle ne ma'abũta Al'aika sun kasance, haƙĩƙa, mãsu zãlunci"},{"number":79,"text":"Sai Muka yi azãbar rãmuwã a gare su, kuma lalle sũ biyun, haƙĩƙa, sunã a gẽfen wani tafarki mabayyani"},{"number":80,"text":"Kuma lalle ne haƙĩƙa ma'abũta Hijiri sun ƙaryata Manzanni"},{"number":81,"text":"Kuma Kuka kai musu ãyõyinMu, sai suka kasance mãsu bijirẽwa daga gare su"},{"number":82,"text":"Kuma sun kasance sunã sassaƙa gidãje daga duwãtsu, alhãli sunã amintattu"},{"number":83,"text":"Sai tsãwa ta kãma su sunã mãsu shiga asuba"},{"number":84,"text":"Sa'an nan abin da suka kasance sunã tsirfantãwa bai wadãtar ga barinsu ba"},{"number":85,"text":"Kuma ba Mu halicci sammai da ƙasa da abin da yake a tsakãninsu ba fãce da gaskiya. Kuma lalle ne Sã'a (Rãnar Alƙiyãma) haƙĩƙa mai zuwa ce. Sabõdahaka ka yi rangwame, rangwame mai kyau"},{"number":86,"text":"Lalle ne Ubangijinka, shi ne Mai yawan halitta, Masani"},{"number":87,"text":"Kuma lalle ne, haƙĩƙa, Mun bã ka bakwai waɗanda ake maimaita karatunsu da Alƙur'ãni mai girma"},{"number":88,"text":"Kada lalle kaƙĩƙa idãnunka biyu zuwa ga abin da Muka jiyar da su dãɗi game da shi, nau'i-nau'i a gare su, kuma kada ka yi baƙin ciki a kansu, kuma sassauta fikãfikanka ga mãsu ĩmãni"},{"number":89,"text":"Kuma ka ce: \"Lalle nĩ nĩ ne mai gargaɗi bayyananne"},{"number":90,"text":"Kamar yadda Muka saukar a kan mãsu yin rantsuwa"},{"number":91,"text":"Waɗanda suka sanya Alƙur'ãni tãtsuniyõyi"},{"number":92,"text":"To, rantsuwa da Ubangijinka! Haƙĩƙa, Munã tambayarsugabã ɗaya"},{"number":93,"text":"Daga abin da suka kasance sunã aikatãwa"},{"number":94,"text":"Sai ka tsage gaskiya game da abin da ake umurnin ka kuma ka kau da kai daga masu shirki"},{"number":95,"text":"Lalle ne Mũ Mun isar maka daga mãsu izgili"},{"number":96,"text":"Waɗanda suke sanyãwar wani abin bautãwa na dabam tare da Allah, sa'an nan da sannu zã su sani"},{"number":97,"text":"Kuma lalle ne haƙĩƙa Munã sanin cẽwa lalle kai, ƙirjinka yanã yin ƙunci game da abin da suke faɗã (na izgili)"},{"number":98,"text":"Sabõda haka ka yi tasbĩhi game da gõde wa Ubangijinka, kuma ka kasance daga mãsu sujada"},{"number":99,"text":"Kuma ka bauta wa Ubangijinka, har mutuwa ta zo maka"}]}