{"number":54,"edition":"ha.gumi","ayahs":[{"number":1,"text":"Sã'a ta yi kusa, kuma wata ya tsãge"},{"number":2,"text":"Kuma idan sun ga wata ãyã, sai su juya baya su ce: \"Sihiri ne mai dõgẽwa"},{"number":3,"text":"Kuma suka ƙaryata, kuma suka bi son zũciyarsu, alhãli kuwa kõwane al'amari (wanda suke son su tũre daga Annabi) an tabbatar da shi"},{"number":4,"text":"Kuma lalle, abin da yake akwai tsãwatarwa a cikinsa na lãbãraiya zo musu"},{"number":5,"text":"Hikima cikakka! Sai dai abũbuwan gargaɗi bã su amfãni"},{"number":6,"text":"Sabõda haka, ka bar su! Rãnar da mai kiran zai yi kira zuwa ga wani abu abin ƙyama"},{"number":7,"text":"¡asƙantattu ga idanunsu zã su fito daga kaburburansu, kamar dai sũ fãri ne waɗandasuka wãtse"},{"number":8,"text":"Sunã gaggãwar tafiya zuwa ga mai kiran, kãfirai na cẽwa, \"Wannan yini ne mai wuya"},{"number":9,"text":"Mutãnen Nũhu sun ƙaryata, a gabãninsu, sai suka ƙaryata BawanMu, kuma suka ce: \"Shi mahaukaci ne.\" Kuma aka tsãwace shi"},{"number":10,"text":"Sabõda haka, ya kira Ubangijinsa (ya ce), \"Lalle nĩ, an rinjãye ni, sai Ka yi taimako"},{"number":11,"text":"Sai Muka bũɗe kõfõfin sama da ruwa mai zuba"},{"number":12,"text":"Kuma Muka ɓuɓɓugar da ƙasã ta zama idãnun ruwa, daɗa ruwa ya haɗu a kan wani umurni da aka riga aka ƙaddara shi"},{"number":13,"text":"Kuma Muka ɗauke Nũhu a kan (jirgi) na alluna da ƙũsõshi"},{"number":14,"text":"Tanã gudãna, a kan idãnunMu, dõmin sakamako ga wanda aka yi wa kãfircin"},{"number":15,"text":"Kuma lalle, Mun bar ta ta zama ãyã. To, Shin, akwai mai tunãni"},{"number":16,"text":"To, yãyã azãbãTa take da gargaɗiNa"},{"number":17,"text":"Kuma lalle ne, haƙĩkƙa, Mun sauƙaƙe Alƙur'ãni, dõmin tunãwa. To, shin, akwai mai tunãwa"},{"number":18,"text":"Ãdãwa sun ƙaryata, to, yãya azãbãTa take, da gargaɗiNa"},{"number":19,"text":"Lalle Mũ, Mun aika da iska mai tsananin sauti a kansu, a cikin wani yinin nahĩsa mai dõgẽwa"},{"number":20,"text":"Tanã fizgar mutãne kamar dai sũ kututturan dabĩno tumɓukakku ne"},{"number":21,"text":"To, yãya azãbãTa take da gargaɗiNa"},{"number":22,"text":"Kuma lalle ne, haƙiƙa Mun sauƙaƙe Alƙur'ani, dõmin tunãwa. To, shin, akwai mai tunãwa"},{"number":23,"text":"Samũdãwa sun ƙaryata game da gargaɗin"},{"number":24,"text":"Sai suka ce: \"Wani mutum daga cikinmu, shi kaɗai, wai mu bĩ shi! Lalle mũ a lõkacin, haƙĩƙa mun shiga wata ɓata da haukã"},{"number":25,"text":"Shin, an jẽfa masa Manzancin ne, a tsakãninmu? Ã'a, shĩ dai gawurtaccen maƙaryaci ne mai girman kai"},{"number":26,"text":"Zã su sani a gõbe, wãne ne gawurtaccen mai ƙaryar, mai girman kan"},{"number":27,"text":"Lalle Mũ, mãsu aikãwa da rãƙumar ne, ta zame musu fitina, sai ka tsare su da kallo, kuma ka yi haƙuri"},{"number":28,"text":"Kuma ka bã su lãbãri cẽwa ruwa rababbe ne a tsakãninsu (da rãƙumar), kõwane sha, mai shi yanã halartar sa"},{"number":29,"text":"Sai suka kira abokinsu, sai ya karɓa, sa'an nan ya sõke ta"},{"number":30,"text":"To, yãya azãbaTa take da gargaɗiNa"},{"number":31,"text":"Lalle Mũ, Mun aika tsãwa guda a kansu, sai suka kasance kamar yãyin mai shinge"},{"number":32,"text":"Kuma lalle ne, haƙĩƙa, Mun sauƙaƙe Alƙur'ani, dõmin tunãwa. To, shin, akwai mai tunãwa"},{"number":33,"text":"Mutãnen Lũɗu sun ƙaryata, game da gargaɗi"},{"number":34,"text":"Lalle Mun aika iskar tsakuwa a kansu, fãce mabiyan Lũɗu, Mun tsirar da su a lõkacin asuba"},{"number":35,"text":"Sabõda wata ni'ima ta daga gare Mu. Kamar haka Muke sãka wa wanda ya gõde"},{"number":36,"text":"Kuma lalle, haƙĩƙa, ya yi musu gargaɗin damƙarMu, sai suka yi musu game da gargaɗin"},{"number":37,"text":"Kuma lalle haƙĩƙa, su, sun nẽme shi ta wajen bãƙinsa, sai Muka shãfe idãnunsu. \"To, ku ɗanɗani azãbaTa da gargaɗĩNa"},{"number":38,"text":"Kuma lalle, haƙĩƙa, wata azãba matabbaciya tã wãye musu gari da yãƙi, tun da sãfe"},{"number":39,"text":"To, ku ɗanɗani azãbãTa da gargaɗĩNa"},{"number":40,"text":"Kuma lalle ne, haƙĩƙa, Mun sauƙaƙe Alƙur, ani dõmin tunãwa. To, shin, akwai mai tunãwa"},{"number":41,"text":"Kuma lalle, haƙĩƙa, gargaɗin ya jẽ wa mabiyan Fir'auna"},{"number":42,"text":"Sun ƙaryata game da ãyõyinMu, dukansu sai Muka kãma su, irin kãmun Mabuwãyi, Mai ĩkon yi"},{"number":43,"text":"Shin, kãfiranku ne mafi alhẽri daga waɗancan, ko kuwa kunã da wata barã'a a cikin littattafai"},{"number":44,"text":"Kõ zã su ce: \"Mũ duka mãsu haɗa ƙarfi ne dõmin cin nasara"},{"number":45,"text":"Zã a karya tãron, kuma su jũya bãya dõmin gudu"},{"number":46,"text":"Ã'a, Sã'a ita cẽ lõkacin wa'adinsu, kuma Sã'ar tã fi tsananin masĩfa, kuma ta fiɗãci"},{"number":47,"text":"Lalle ne, mãsu laifi sunã a cikin ɓata da hauka"},{"number":48,"text":"Rãnar da zã a jã su a cikin wuta a kan fuskõkinsu. \"Ku ɗanɗani shãfar wutar Saƙar"},{"number":49,"text":"Lalle Mũ, kõwane irin abu Mun halitta shi a kan tsãri"},{"number":50,"text":"Kuma umurninMu bai zamo ba fãce da kalma ɗaya, kamar walƙãwar ido"},{"number":51,"text":"Kuma lalle ne haƙĩƙa, Mun halaka irin gayyarku. To, shin, akwai mai tunãni"},{"number":52,"text":"Kuma kõwane abu, da suka aikata shi, yanã a cikin littattafai"},{"number":53,"text":"Kuma dukkan ƙarami da babba, rubutacce ne"},{"number":54,"text":"Lalle mãsu taƙawa sunã a cikin gidãjen Aljanna da kõguna"},{"number":55,"text":"A cikin mazaunin gaskiya, wurin Mai ikon yi, Mai iya zartaswa"}]}