{"number":86,"edition":"ur.jalandhry","ayahs":[{"number":1,"text":"آسمان اور رات کے وقت آنے والے کی قسم"},{"number":2,"text":"اور تم کو کیا معلوم کہ رات کے وقت آنے والا کیا ہے"},{"number":3,"text":"وہ تارا ہے چمکنے والا"},{"number":4,"text":"کہ کوئی متنفس نہیں جس پر نگہبان مقرر نہیں"},{"number":5,"text":"تو انسان کو دیکھنا چاہئے کہ وہ کاہے سے پیدا ہوا ہے"},{"number":6,"text":"وہ اچھلتے ہوئے پانی سے پیدا ہوا ہے"},{"number":7,"text":"جو پیٹھ اور سینے کے بیچ میں سے نکلتا ہے"},{"number":8,"text":"بےشک خدا اس کے اعادے (یعنی پھر پیدا کرنے) پر قادر ہے"},{"number":9,"text":"جس دن دلوں کے بھید جانچے جائیں گے"},{"number":10,"text":"تو انسان کی کچھ پیش نہ چل سکے گی اور نہ کوئی اس کا مددگار ہو گا"},{"number":11,"text":"آسمان کی قسم جو مینہ برساتا ہے"},{"number":12,"text":"اور زمین کی قسم جو پھٹ جاتی ہے"},{"number":13,"text":"کہ یہ کلام (حق کو باطل سے) جدا کرنے والا ہے"},{"number":14,"text":"اور بیہودہ بات نہیں ہے"},{"number":15,"text":"یہ لوگ تو اپنی تدبیروں میں لگ رہے ہیں"},{"number":16,"text":"اور ہم اپنی تدبیر کر رہے ہیں"},{"number":17,"text":"تو تم کافروں کو مہلت دو بس چند روز ہی مہلت دو"}]}