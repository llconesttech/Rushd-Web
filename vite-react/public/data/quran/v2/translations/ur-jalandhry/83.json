{"number":83,"edition":"ur.jalandhry","ayahs":[{"number":1,"text":"ناپ اور تول میں کمی کرنے والوں کے لیے خرابی ہے"},{"number":2,"text":"جو لوگوں سے ناپ کر لیں تو پورا لیں"},{"number":3,"text":"اور جب ان کو ناپ کر یا تول کر دیں تو کم کر دیں"},{"number":4,"text":"کیا یہ لوگ نہیں جانتے کہ اٹھائے بھی جائیں گے"},{"number":5,"text":"(یعنی) ایک بڑے (سخت) دن میں"},{"number":6,"text":"جس دن (تمام) لوگ رب العالمین کے سامنے کھڑے ہوں گے"},{"number":7,"text":"سن رکھو کہ بدکارروں کے اعمال سجّین میں ہیں"},{"number":8,"text":"اور تم کیا جانتے ہوں کہ سجّین کیا چیز ہے؟"},{"number":9,"text":"ایک دفتر ہے لکھا ہوا"},{"number":10,"text":"اس دن جھٹلانے والوں کی خرابی ہے"},{"number":11,"text":"(یعنی) جو انصاف کے دن کو جھٹلاتے ہیں"},{"number":12,"text":"اور اس کو جھٹلاتا وہی ہے جو حد سے نکل جانے والا گنہگار ہے"},{"number":13,"text":"جب اس کو ہماری آیتیں سنائی جاتی ہیں تو کہتا ہے کہ یہ تو اگلے لوگوں کے افسانے ہیں"},{"number":14,"text":"دیکھو یہ جو (اعمال بد) کرتے ہیں ان کا ان کے دلوں پر زنگ بیٹھ گیا ہے"},{"number":15,"text":"بےشک یہ لوگ اس روز اپنے پروردگار (کے دیدار) سے اوٹ میں ہوں گے"},{"number":16,"text":"پھر دوزخ میں جا داخل ہوں گے"},{"number":17,"text":"پھر ان سے کہا جائے گا کہ یہ وہی چیز ہے جس کو تم جھٹلاتے تھے"},{"number":18,"text":"(یہ بھی) سن رکھو کہ نیکوکاروں کے اعمال علیین میں ہیں"},{"number":19,"text":"اور تم کو کیا معلوم کہ علیین کیا چیز ہے؟"},{"number":20,"text":"ایک دفتر ہے لکھا ہوا"},{"number":21,"text":"جس کے پاس مقرب (فرشتے) حاضر رہتے ہیں"},{"number":22,"text":"بےشک نیک لوگ چین میں ہوں گے"},{"number":23,"text":"تختوں پر بیٹھے ہوئے نظارے کریں گے"},{"number":24,"text":"تم ان کے چہروں ہی سے راحت کی تازگی معلوم کر لو گے"},{"number":25,"text":"ان کو خالص شراب سربمہر پلائی جائے گی"},{"number":26,"text":"جس کی مہر مشک کی ہو گی تو (نعمتوں کے) شائقین کو چاہیے کہ اسی سے رغبت کریں"},{"number":27,"text":"اور اس میں تسنیم (کے پانی) کی آمیزش ہو گی"},{"number":28,"text":"وہ ایک چشمہ ہے جس میں سے (خدا کے) مقرب پیئیں گے"},{"number":29,"text":"جو گنہگار (یعنی کفار) ہیں وہ (دنیا میں) مومنوں سے ہنسی کیا کرتے تھے"},{"number":30,"text":"اور جب ان کے پاس سے گزرتے تو حقارت سے اشارے کرتے"},{"number":31,"text":"اور جب اپنے گھر کو لوٹتے تو اتراتے ہوئے لوٹتے"},{"number":32,"text":"اور جب ان (مومنوں) کو دیکھتے تو کہتے کہ یہ تو گمراہ ہیں"},{"number":33,"text":"حالانکہ وہ ان پر نگراں بنا کر نہیں بھیجے گئے تھے"},{"number":34,"text":"تو آج مومن کافروں سے ہنسی کریں گے"},{"number":35,"text":"(اور) تختوں پر (بیٹھے ہوئے ان کا حال) دیکھ رہے ہوں گے"},{"number":36,"text":"تو کافروں کو ان کے عملوں کا (پورا پورا) بدلہ مل گیا"}]}