{"number":77,"edition":"ur.jalandhry","ayahs":[{"number":1,"text":"ہواؤں کی قسم جو نرم نرم چلتی ہیں"},{"number":2,"text":"پھر زور پکڑ کر جھکڑ ہو جاتی ہیں"},{"number":3,"text":"اور (بادلوں کو) پھاڑ کر پھیلا دیتی ہیں"},{"number":4,"text":"پھر ان کو پھاڑ کر جدا جدا کر دیتی ہیں"},{"number":5,"text":"پھر فرشتوں کی قسم جو وحی لاتے ہیں"},{"number":6,"text":"تاکہ عذر (رفع) کردیا جائے یا ڈر سنا دیا جائے"},{"number":7,"text":"کہ جس بات کا تم سے وعدہ کیا جاتا ہے وہ ہو کر رہے گی"},{"number":8,"text":"جب تاروں کی چمک جاتی رہے"},{"number":9,"text":"اور جب آسمان پھٹ جائے"},{"number":10,"text":"اور جب پہاڑ اُڑے اُڑے پھریں"},{"number":11,"text":"اور جب پیغمبر فراہم کئے جائیں"},{"number":12,"text":"بھلا (ان امور میں) تاخیر کس دن کے لئے کی گئی؟"},{"number":13,"text":"فیصلے کے دن کے لئے"},{"number":14,"text":"اور تمہیں کیا خبر کہ فیصلے کا دن کیا ہے؟"},{"number":15,"text":"اس دن جھٹلانے والوں کے لئے خرابی ہے"},{"number":16,"text":"کیا ہم نے پہلے لوگوں کو ہلاک نہیں کر ڈالا"},{"number":17,"text":"پھر ان پچھلوں کو بھی ان کے پیچھے بھیج دیتے ہیں"},{"number":18,"text":"ہم گنہگاروں کے ساتھ ایسا ہی کیا کرتے ہیں"},{"number":19,"text":"اس دن جھٹلانے والوں کی خرابی ہے"},{"number":20,"text":"کیا ہم نے تم کو حقیر پانی سے نہیں پیدا کیا؟"},{"number":21,"text":"اس کو ایک محفوظ جگہ میں رکھا"},{"number":22,"text":"ایک وقت معین تک"},{"number":23,"text":"پھر اندازہ مقرر کیا اور ہم کیا ہی خوب اندازہ مقرر کرنے والے ہیں"},{"number":24,"text":"اس دن جھٹلانے والوں کی خرابی ہے"},{"number":25,"text":"کیا ہم نے زمین کو سمیٹنے والی نہیں بنایا"},{"number":26,"text":"(یعنی) زندوں اور مردوں کو"},{"number":27,"text":"(بنایا) اور اس پر اونچے اونچے پہاڑ رکھ دیئے اور تم لوگوں کو میٹھا پانی پلایا"},{"number":28,"text":"اس دن جھٹلانے والوں کی خرابی ہے"},{"number":29,"text":"جس چیز کو تم جھٹلایا کرتے تھے۔ (اب) اس کی طرف چلو"},{"number":30,"text":"(یعنی) اس سائے کی طرف چلو جس کی تین شاخیں ہیں"},{"number":31,"text":"نہ ٹھنڈی چھاؤں اور نہ لپٹ سے بچاؤ"},{"number":32,"text":"اس سے (آگ کی اتنی اتنی بڑی) چنگاریاں اُڑتی ہیں جیسے محل"},{"number":33,"text":"گویا زرد رنگ کے اونٹ ہیں"},{"number":34,"text":"اس دن جھٹلانے والوں کی خرابی ہے"},{"number":35,"text":"یہ وہ دن ہے کہ (لوگ) لب تک نہ ہلا سکیں گے"},{"number":36,"text":"اور نہ ان کو اجازت دی جائے گی کہ عذر کرسکیں"},{"number":37,"text":"اس دن جھٹلانے والوں کی خرابی ہے"},{"number":38,"text":"یہی فیصلے کا دن ہے (جس میں) ہم نے تم کو اور پہلے لوگوں کو جمع کیا ہے"},{"number":39,"text":"اگر تم کو کوئی داؤں آتا ہو تو مجھ سے کر لو"},{"number":40,"text":"اس دن جھٹلانے والوں کی خرابی ہے"},{"number":41,"text":"بےشک پرہیزگار سایوں اور چشموں میں ہوں گے"},{"number":42,"text":"اور میؤوں میں جو ان کو مرغوب ہوں"},{"number":43,"text":"اور جو عمل تم کرتے رہے تھے ان کے بدلے میں مزے سے کھاؤ اور پیو"},{"number":44,"text":"ہم نیکو کاروں کو ایسا ہی بدلہ دیا کرتے ہیں"},{"number":45,"text":"اس دن جھٹلانے والوں کی خرابی ہوگی"},{"number":46,"text":"(اے جھٹلانے والو!) تم کسی قدر کھا لو اور فائدے اُٹھا لو تم بےشک گنہگار ہو"},{"number":47,"text":"اس دن جھٹلانے والوں کی خرابی ہے"},{"number":48,"text":"اور جب ان سے کہا جاتا ہے کہ (خدا کے آگے) جھکو تو جھکتے نہیں"},{"number":49,"text":"اس دن جھٹلانے والوں کی خرابی ہے"},{"number":50,"text":"اب اس کے بعد یہ کون سی بات پر ایمان لائیں گے؟"}]}