{"number":83,"edition":"tg.ayati","ayahs":[{"number":1,"text":"Вой бар камфурӯшон"},{"number":2,"text":"онон, ки чун аз мардум кайл (паймона) меситонанд, онро пур мекунанд"},{"number":3,"text":"ва чун барои мардум мепаймоянд ё бармекашанд, аз он кам мекунанд"},{"number":4,"text":"Оё инҳо намедонанд, ки зинда мешаванд"},{"number":5,"text":"дар он рӯзи бузург"},{"number":6,"text":"Рӯзе, ки мардум ба пешгоҳи Парвардигори ҷаҳониён меистанд"},{"number":7,"text":"Ҳаққо, ки албатта аъмоли бадкорон навишташуда дар сиҷҷин аст"},{"number":8,"text":"Ту чӣ медонӣ, ки сиҷҷин чист"},{"number":9,"text":"Китобест навишта"},{"number":10,"text":"Дар он рӯз вой бар такзибкунандагон (дурӯғбарорандагон)"},{"number":11,"text":"онон, ки рӯзи ҷазоро дурӯғ меҳисобанд"},{"number":12,"text":"Ва он рӯзро фақат аз ҳад гузарандаи гуноҳкор дурӯғ меҳисобад"},{"number":13,"text":"Чун оёти Мо бар ӯ хонда шуд, гуфт: «Афсонаҳои пешиниён аст!»"},{"number":14,"text":"Ҳаққо, ки корҳое, ки карда буданд, бар дилҳошон (ғолиб шуда) занг бастааст"},{"number":15,"text":"Ҳаққо, ки дар он рӯз аз (дидори) Парвардигорашон маҳҷуб (маҳрум) бошанд"},{"number":16,"text":"Пас онҳо ба ҷаҳаннам дароянд"},{"number":17,"text":"Ва онҳоро гӯянд: «Ин аст он чӣ дурӯғаш мешумурдед!»"},{"number":18,"text":"Ҳаққо, ки амалҳои некон дар иллийин мактуб аст"},{"number":19,"text":"Ва ту чӣ медонӣ, ки иллийин чист"},{"number":20,"text":"Китобест навишта"},{"number":21,"text":"Ки муқаррабони (наздикшудагони) Худо дар он менигаранд"},{"number":22,"text":"Албатта некон дар неъматанд"},{"number":23,"text":"бар тахтҳо нишаста ва назора мекунанд"},{"number":24,"text":"Бар чеҳраҳошон таровати неъматро бишиносӣ"},{"number":25,"text":"Аз шаробе холис, ки бар сари он мӯҳр ниҳодаанд, сероб мешаванд"},{"number":26,"text":"Мӯҳри он аз мушк аст ва пешдастӣ кунандагон дар он бар якдигар пешдастӣ кунанд"},{"number":27,"text":"Омезаи он тасним аст, (яъне ботасним омехта)"},{"number":28,"text":"чашмаест, ки муқаррабони (наздикони даргоҳи) Худо аз он меошоманд"},{"number":29,"text":"Гуноҳкорон ба мӯъминон механдиданд"},{"number":30,"text":"Ва чун бар онҳо мегузаштанд, ба чашму абрӯ ишора мекарданд (бо нияти масхара)"},{"number":31,"text":"ва чун назди касонашон бозмегаштанд, шодмона бозмегаштанд"},{"number":32,"text":"Ва чун ононро медиданд, мегуфтанд, ки инҳо гумроҳанд"},{"number":33,"text":"Ва ҳол он ки ононро ба нигаҳбониву муҳофизати амалҳои мӯъминон нафиристода буданд"},{"number":34,"text":"Ва имрӯз мӯъминон ба кофирон механданд"},{"number":35,"text":"бар тахтҳо такя задаанд ва менигаранд"},{"number":36,"text":"Оё кофирон баробари амалҳояшон ҷазо ёфтаанд"}]}