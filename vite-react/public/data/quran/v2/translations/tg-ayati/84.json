{"number":84,"edition":"tg.ayati","ayahs":[{"number":1,"text":"Чун осмон шикофта шавад"},{"number":2,"text":"ва ба фармони Парвардигораш гӯш диҳад ва ҳақ бувад, ки чунин кунад"},{"number":3,"text":"ва чун замин мунбасит (кашида ва паҳд) шавад"},{"number":4,"text":"ва ҳар чиро ки дар дарун дорад, берун партояд ва холӣ гардад"},{"number":5,"text":"ва ба фармони Парвардигораш гӯш диҳад ва ҳақ бувад, ки чунин кунад"},{"number":6,"text":"Эй инсон, ту дар роҳи Парвардигорат ранҷи фаровон мекашӣ, пас мукофоти онро хоҳӣ дид"},{"number":7,"text":"Ҳар кас, ки номаашро ба дасти росташ диҳанд"},{"number":8,"text":"ба зудӣ осон аз ӯ ҳисоб кунанд"},{"number":9,"text":"ва шодмон назди касонаш бозгардад"},{"number":10,"text":"Аммо ҳар кас, ки номааш аз пушти сар дода шавад"},{"number":11,"text":"ба зудӣ, ки бигӯяд: «Вой бар ман, ки ҳалок шудам»"},{"number":12,"text":"Ва ба оташи афрӯхта дарояд"},{"number":13,"text":"Ӯ дар дунё назди касонаш шодмон зиста буд"},{"number":14,"text":"Ва мепиндошт, ки ҳаргиз бознахоҳад гашт"},{"number":15,"text":"Оре, Парвардигораш ӯро медидааст"},{"number":16,"text":"Пас ба шафақ савганд мехӯрам"},{"number":17,"text":"ва савганд ба шабу ҳар чиро фурӯ пӯшад"},{"number":18,"text":"ва савганд ба моҳ, чун пурра шавад"},{"number":19,"text":"ки ба ҳоле баъд аз ҳоли дигар хоҳед расид"},{"number":20,"text":"Чӣ мешавад онҳоро, ки имон намеоваранд"},{"number":21,"text":"Ва чун Қуръон бар онҳо хонда шавад, саҷда намекунанд? (Саҷда)"},{"number":22,"text":"Балки кофирон такзиб мекунанд (дурӯғ мебароранд)"},{"number":23,"text":"Ва Худо ба он чӣ дар дил доранд, огоҳ аст"},{"number":24,"text":"Пас ононро ба азобе дардовар хушхабар деҳ"},{"number":25,"text":"ғайри онон, ки имон овардаанд ва корҳои шоиста кардаанд, ки мукофоташонро поёне нест"}]}