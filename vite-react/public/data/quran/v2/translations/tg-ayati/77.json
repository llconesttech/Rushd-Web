{"number":77,"edition":"tg.ayati","ayahs":[{"number":1,"text":"Савганд ба бодҳое, ки аз паи ҳам меоянд"},{"number":2,"text":"ва савганд ба бодҳои сахти вазанда"},{"number":3,"text":"ва савганд ба бодҳои бороновар"},{"number":4,"text":"ва савганд ба онҳо, ки ҳақро аз ботил ҷудо мекунанд"},{"number":5,"text":"ва савганд ба онҳо, ки ваҳйи Худоро мефароранд"},{"number":6,"text":"дафъ кардани узрро ё бим карданро"},{"number":7,"text":"ки он чӣ ба шумо ваъда дода шавад, воқеъ хоҳад шуд"},{"number":8,"text":"Пас он гоҳ ки ситорагон хомуш шаванд"},{"number":9,"text":"ва он гоҳ ки осмон бишикофад"},{"number":10,"text":"ва он гоҳ ки кӯҳҳо пора-пора гарданд"},{"number":11,"text":"ва он гоҳ ки паёмбаронро вақте муъайян шавад"},{"number":12,"text":"Барои чӣ рӯзе муъайян шавад"},{"number":13,"text":"Барои рӯзи фасл"},{"number":14,"text":"Ва чӣ донӣ, ки рӯзи фасл чист"},{"number":15,"text":"Дар он рӯз вой бар такзибкунандагон (дурӯғбарорандагон)"},{"number":16,"text":"Оё аввалиёнро ҳалок накардаем"},{"number":17,"text":"ва охириёнро низ аз паи онҳо намебарем"},{"number":18,"text":"Бо гунаҳкорон чунин рафтор мекунем"},{"number":19,"text":"Дар он рӯз вой бар дурӯғбарорандагон"},{"number":20,"text":"Оё шуморо аз обе пасту бемиқдор наёфаридаем"},{"number":21,"text":"Ва онро дар ҷойгоҳе устувор қарор надодем"},{"number":22,"text":"то замоне муъайян"},{"number":23,"text":"Пас Мо тавоно будем ва нек тавоно будем"},{"number":24,"text":"Дар он рӯз вой бар дурӯғбарорандагон"},{"number":25,"text":"Оё заминро ҷойгоҳе насохтем"},{"number":26,"text":"барои зиндагону мурдагон"},{"number":27,"text":"Дар он кӯҳҳои баланд падид овардем ва аз обе гуворо серобатон сохтем"},{"number":28,"text":"Дар он рӯз вой бар дурӯғбарорандагон"},{"number":29,"text":"Ба сӯи он чӣ дурӯғаш мешумурдед, ба роҳ дароед"},{"number":30,"text":"Ба сӯи он дуди сешуъба (се қисм) ба роҳ афтед"},{"number":31,"text":"ки на аз осебатон нигаҳ дорад ва на дафъи од шӯъла кунад"},{"number":32,"text":"Ва ҷаҳаннам шарораҳое мепартояд ҳар як ба баландии қасре азим"},{"number":33,"text":"гӯӣ, ки уштуроне зард бошанд"},{"number":34,"text":"Дар он рӯз вой бар дурӯғбарорандагон"},{"number":35,"text":"Ин рӯзест, ки кас сухан нагӯяд"},{"number":36,"text":"Онҳоро рухсат надиҳанд, то узр хоҳанд"},{"number":37,"text":"Дар он рӯз вой бар дурӯғбарорандагон"},{"number":38,"text":"Ин рӯз рӯзи фасл аст, ки шумо ва пешиниёнатонро гирд меоварем"},{"number":39,"text":"Пас агар ҳилае доред, ба кор баред"},{"number":40,"text":"Дар он рӯз вой бар дурӯғбарорандагон"},{"number":41,"text":"Парҳезгорон дар сояҳову канори чашмасоронанд"},{"number":42,"text":"бо ҳар мевае, ки орзу кунанд"},{"number":43,"text":"Ба мукофоти корҳое, ки мекардаед, бихӯреду биёшомед, шуморо гуворо бод"},{"number":44,"text":"Мо некӯкоронро инчунин мукофот медиҳем"},{"number":45,"text":"Дар он рӯз вой бар дурӯғбарорандагон"},{"number":46,"text":"Бихӯреду андак баҳрае баргиред (дар дунё), ки шумо гунаҳкоронед"},{"number":47,"text":"Дар он рӯз вой бар дурӯғбарорандагон"},{"number":48,"text":"Ва чун гӯяндашон, ки руқӯъ кунед, руқӯъ намекунанд (намоз намехонанд)"},{"number":49,"text":"Дар он рӯз вой бар дурӯғбарорандагон"},{"number":50,"text":"Пас аз Қуръон ба кадом сухан имон меоваранд"}]}