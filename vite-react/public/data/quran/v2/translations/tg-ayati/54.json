{"number":54,"edition":"tg.ayati","ayahs":[{"number":1,"text":"Қиёмат наздик шуд ва моҳ дупора гардид"},{"number":2,"text":"Ва агар мӯъҷизае бубинанд, рӯй бигардоданд ва гӯянд: «\"Ҷодуе бузург аст!»"},{"number":3,"text":"Ва дурӯғ мепиндоранд ва аз паи ҳавоҳои худ мераванд. Ва ҳар коре дар вақти худ қарор гирифтааст"},{"number":4,"text":"Ва барояшон хабарҳое омадааст, ки дар онҳо пандаст"},{"number":5,"text":"Ҳикматест тамом. Вале бимдиҳандагон судашон надиҳанд"},{"number":6,"text":"Пас дар он рӯз, ки оя даъваткунандга ононро ба чизе нохуш даъват кунад, аз онҳо рӯйгардон шав"},{"number":7,"text":"Нишони зиллат (хори) дар чашмонашон ошкор аст. Чун малахҳое пароканда аз қабрҳо берун меоянд"},{"number":8,"text":"Сарҳоро боло гирифта ба сӯи он даъваткунанда мешитобад. Кофирон мегӯянд: «Ин рӯзи душворест!»"},{"number":9,"text":"Пеш аз инҳо қавми Нӯҳ такзиб карда (дурӯғ бароварда) буданд. Бандаи Моро такзиб карданду гуфтанд: «Девона аст! «Ва ба дашномаш ронданд"},{"number":10,"text":"Ва Парвардигорашро дуъо кард: «Ман мағлуб шудаам, интиқом бигир!»"},{"number":11,"text":"Ва мо низ дарҳои осмонро ба рӯи обе, ки ба шиддат мерехт, кушодем"},{"number":12,"text":"Ва аз замин чашмаҳо шикофтем то об ба он миқдор, ки андоза шуда буд, гирд омад"},{"number":13,"text":"Ва ӯро бар он киштӣ, ки тахтаҳову мехҳо дошт, савор кардем"},{"number":14,"text":"Зери назари Мо равон шуд. Ин буд ҷазои касоне, ки бовар надошт"},{"number":15,"text":"Ва албатта он киштиро нишонае сохтем. Оё ҳеҷ пандгирандае ҳаст"},{"number":16,"text":"Пас азобу бим доданҳои Ман чӣ гуна буд"},{"number":17,"text":"Ва ин Қуръонро осон кардем, то аз он панд гиранд. Оё пандгирандае ҳаст"},{"number":18,"text":"Қавми Од такзиб карданд. Пас азобу бим доданҳои Ман чӣ гуна буд"},{"number":19,"text":"Мо бар онҳо дар рӯзе наҳсу тӯлонӣ боде сахт фиристодем"},{"number":20,"text":"ки мардумонро аз замин ҳамонанди решаҳои аз ҷой кандаи нахл бармеканд"},{"number":21,"text":"Азобу бим доданҳои Ман чӣ гуна буд"},{"number":22,"text":"Ва ин Қуръонро осон кардем, то аз он панд гиранд. Оё пандгирандае ҳаст"},{"number":23,"text":"Қавми Самуд бимдиҳандагонро такзиб карданд"},{"number":24,"text":"Гуфтанд: «агар аз инсоне монанди худ пайравӣ кунем, гумроҳу девона бошем"},{"number":25,"text":"Оё аз миёни ҳамаи, мо каломи Худо ба ӯ нозил шудааст? На, ӯ дурӯғгӯе худхоҳ аст»"},{"number":26,"text":"Фардо хоҳанд донист, ки дурӯғгӯи худхоҳ кист"},{"number":27,"text":"Мо он модашутурро барои озмоишашон мефиристем. Пас мунтазирашон бош ва сабр кун"},{"number":28,"text":"Ва ба онҳо бигӯй, ки об миёнашон тақсим шуда. Навбати ҳар кӣ бошад, ӯ ба сари об меравад"},{"number":29,"text":"Ёрашонро нидо доданд ва ӯ шамшер баргирифту онро бикушт"},{"number":30,"text":"Азобу бим доданҳои Ман чӣ гуна буд"},{"number":31,"text":"Мо бар онҳо як овози даҳшатнок фиристодем. Пас ҳамонанди он алафҳои хушки огили гӯсфанд шуданд"},{"number":32,"text":"Ва ин Қуръонро осон кардем, то аз он панд гиранд. Оё пандгирандае ҳаст"},{"number":33,"text":"Қавми Лут бимдиҳандагонро такзиб карданд"},{"number":34,"text":"Мо бар онҳо боде регбор фиристодем, ғайри хонадони Лут, ки онҳоро саҳаргоҳ раҳонидем"},{"number":35,"text":"Неъмате буд аз ҷониби Мо ва ононро, ки сипос гӯянд, чунин музд диҳем"},{"number":36,"text":"Аз интиқоми сахти Мо тарсонидашон, вале бо бимдиҳандагон ба ҷидол (хусумат) бархостанд"},{"number":37,"text":"Аз меҳмони ӯ коре зишт хостанд. Мо низ чашмонашонро кур гардонидем. Пас бичашед азобу бим доданҳои Маро"},{"number":38,"text":"Албатта бомдодон азобе пойдор ба сарвақташон омад"},{"number":39,"text":"Пас азоби Ман ва бим доданҳои Маро бичашед"},{"number":40,"text":"Ва ин Қуръонро осон кардем, то аз он панд гиранд. Оё пандгирандае ҳаст"},{"number":41,"text":"Бимдиҳандагон назди хонадони Фиръавн омаданд"},{"number":42,"text":"Ҳамаи оёти Моро такзиб карданд. Мо низ онҳоро фурӯ гирифтем, чун фурӯ гирифтани ғолибе пурқудрат"},{"number":43,"text":"Оё кофирони шумо аз онҳо нерӯмандтаранд ё дар китобҳо омадааст, ки дар амон ҳастед"},{"number":44,"text":"Ё мегӯянд, ки мо ҳамаги ба интиқом бармехезем"},{"number":45,"text":"Ба зудӣ он ҷамъ мунҳазим шавад (шикаст хӯрад) ва пушт карда бозгарданд"},{"number":46,"text":"Балки ваъдагоҳи онҳо қиёмат аст ва қиёмат сахттару талхтар аст"},{"number":47,"text":"Гунаҳкорон дар гумроҳиву ҷаҳолатанд"},{"number":48,"text":"Рӯзе, ки онҳоро ба рӯяшон дар ҷаҳаннам кашанд, ки бичашед азоби сақарро (дӯзахро)"},{"number":49,"text":"Мо ҳар чизро ба андоза офаридаем"},{"number":50,"text":"Фармони Мо танҳо як фармон аст, он ҳам чашм бар ҳам заданест"},{"number":51,"text":"Касонеро, ки монанди шумо буданд, ҳалок кардем. Оё пандгирандае ҳаст"},{"number":52,"text":"Ҳар коре, ки кардаанд, дар дафтарҳост"},{"number":53,"text":"Ҳар кори бузургу хурде навишта шудааст"},{"number":54,"text":"Парҳезгорон дар боғҳову канори ҷӯйборонанд"},{"number":55,"text":"дар ҷойгоҳе писандида назди фармонравои тавоно"}]}