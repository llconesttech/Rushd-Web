{"number":79,"edition":"tg.ayati","ayahs":[{"number":1,"text":"Савганд ба фариштагоне, ки ҷонҳоро (ҷонҳои кофиронро) ба сахтӣ мегиранд"},{"number":2,"text":"ва савганд ба фариштагоне, ки чонҳоро (ҷонҳои муъминонро) ба осонӣ мегиранд"},{"number":3,"text":"ва савганд ба фариштагоне, ки шиноваранд"},{"number":4,"text":"ва савганд, ба фариштагоне, ки бар якдигар пешӣ мегиранд (дар боло бурдани ҷонҳои мӯъминон)"},{"number":5,"text":"ва савганд ба онҳо, ки тадбири корҳо мекунанд"},{"number":6,"text":"ки он рӯз, ки нахустин нафхаи қиёмат (дамидани дар сур) заминро биларзонад"},{"number":7,"text":"ва нафхаи дуввум аз паси он биёяд"},{"number":8,"text":"дар он рӯз дилҳое дар ҳарос бошанд"},{"number":9,"text":"ва нишони хушӯъ (хорӣ) дар дидагон намоён"},{"number":10,"text":"Мегӯянд: «Оё мо ба ҳолати нахустин бозмегардем"},{"number":11,"text":"он гоҳ ки устухонҳое пӯсида будем?»"},{"number":12,"text":"Гӯянд: «Ин бозгашти мо бозгаштест зиёновар"},{"number":13,"text":"Фақат ин аст, ки танҳо як бонг бармеояд"},{"number":14,"text":"ва онҳо худро дар он саҳро хоҳанд ёфт"},{"number":15,"text":"Оё достони Мӯсо ба ту расидааст"},{"number":16,"text":"Он гоҳ ки Парвардигораш ӯро дар водии муқаддаси Туво нидо дод"},{"number":17,"text":"«Ба сӯи Фиръавн бирав, ки аз ҳад гузаштааст"},{"number":18,"text":"Бигӯ: «Оё туро рағбате ҳаст, ки покиза шавӣ"},{"number":19,"text":"ва ман туро ба Парвардигорат роҳ бинамоям ва ту битарсӣ (аз Ӯ)?»"},{"number":20,"text":"Пас он ояти бузургро ба ӯ нишон дод"},{"number":21,"text":"Ва ӯ дурӯғ бароварду нофармонӣ кард"},{"number":22,"text":"Сипас пушт гардонду мешитофт"},{"number":23,"text":"Пас ҳамаро ҷамъ кард ва нидо дод"},{"number":24,"text":"ва гуфт: «Ман Парвардигори бартари шумо ҳастам!»"},{"number":25,"text":"Худояш ба аозби охирату дунё гирифтор кард"},{"number":26,"text":"Дар ин ибратест барои, касе, ки метарсад"},{"number":27,"text":"Оё шумо ба офариниш сахттаред, ё ин осмоне, ки Ӯ бино кардааст"},{"number":28,"text":"Сақфашро барафрошт ва дуруст кард"},{"number":29,"text":"шабашро торик кард ва рӯшноияшро ошкор сохт"},{"number":30,"text":"ва пас аз он заминро бигустурд (паҳн кард)"},{"number":31,"text":"ва аз он об берун овард ва чарогоҳҳо падид овард"},{"number":32,"text":"ва кӯҳҳоро устувор гардонид"},{"number":33,"text":"барои баҳрагирии шумо ва чорпоёнатон"},{"number":34,"text":"Чун он ҳодисаи бузург даррасад"},{"number":35,"text":"рӯзе, ки одамӣ ҳамаи амалҳои худро ба ёд оварад"},{"number":36,"text":"ва ҷаҳаннамро ба ҳар кӣ мебинад нишон диҳанд"},{"number":37,"text":"Пас ҳар кй аз ҳад гузашта бошад (дар куфру исён)"},{"number":38,"text":"ва зиндагии инҷаҳонро ихтиёр карда бошад"},{"number":39,"text":"ҷаҳаннам ҷойгоҳи ӯст"},{"number":40,"text":"Аммо ҳар кас, ки аз истодан дар баробари Парвардигораш тарсида ва нафсро аз ҳаво (ва ҳавас) боздошта бошад"},{"number":41,"text":"биҳишт ҷойгоҳи ӯст"},{"number":42,"text":"Туро аз қиёмат мепурсанд, ки чӣ вақт воқеъ шавад"},{"number":43,"text":"Аз ёд кардани (илми) он туро чӣ кор аст"},{"number":44,"text":"Интиҳои илми он назди Парвардигори туст"},{"number":45,"text":"Фақат ва фақат ту касонеро, ки аз он рӯз битарсанд, бим медиҳӣ"},{"number":46,"text":"Чун онро бубинанд, пиндоранд дар ин ҷаҳон фақат як шомгоҳ ё чоштгоҳ истодаанд"}]}