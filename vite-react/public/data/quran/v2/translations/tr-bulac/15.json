{"number":15,"edition":"tr.bulac","ayahs":[{"number":1,"text":"Elif, Lam, Ra. Bunlar, Kitab'ın ve apaçık olan Kur'an'ın ayetleridir"},{"number":2,"text":"O inkar edenler Müslüman olmayı nice kereler dileyecekler"},{"number":3,"text":"Onları bırak; yesinler, yararlansınlar ve onları (boş) emel oyalayadursun. İlerde bileceklerdir"},{"number":4,"text":"Biz, kendisi için bilinen (takdir edilmiş) bir kitap olmaksızın hiçbir ülkeyi yıkıma uğratmadık"},{"number":5,"text":"Hiçbir ümmet, kendi ecelini ne öne alabilir, ne de onlar ertelenebilirler"},{"number":6,"text":"Onlar: \"Ey kendisine Kitap indirilen (Muhammed). Gerçekten sen cinlenmiş (bir deli)sin,\" dediler"},{"number":7,"text":"Eğer doğruyu söylüyor isen, bizlere melekleri getirmeli değil miydin"},{"number":8,"text":"Hak olmaksızın Biz melekleri indirmeyiz. O zaman da onlara göz açtırılmaz"},{"number":9,"text":"Hiç şüphesiz, zikri (Kur'an'ı) Biz indirdik Biz; onun koruyucuları da gerçekten Biziz"},{"number":10,"text":"Andolsun, senden önce geçmiş topluluklara da elçiler gönderdik"},{"number":11,"text":"Onlara herhangi bir elçi gelmeyegörsün, mutlaka onunla alay ederlerdi"},{"number":12,"text":"Böylece Biz onu (alayı), suçlu-günahkarların kalplerine sokarız"},{"number":13,"text":"Onlar ona (indirilen kitaba) inanmazlar, oysaki evvelkilerin sünneti geçmiştir"},{"number":14,"text":"Onların üzerlerine gökyüzünden bir kapı açsak, ordan yukarı yükselseler de"},{"number":15,"text":"Mutlaka: \"Gözlerimiz döndürüldü, belki biz büyülenmiş bir topluluğuz\" diyeceklerdir"},{"number":16,"text":"Andolsun, gökte burçlar kıldık ve onu gözleyenler için süsledik"},{"number":17,"text":"Ve onu her kovulan şeytandan koruduk"},{"number":18,"text":"Ancak kulak hırsızlığı yapan olursa, onu da parlak bir ateş izler"},{"number":19,"text":"Yere (gelince,) onu döşeyip-yaydık, onda sarsılmaz-dağlar bıraktık ve onda herşeyden ölçüsü belirlenmiş ürünler bitirdik"},{"number":20,"text":"Ve orda sizler için ve kendisine rızık vericiler olmadığınız kimseler (varlıklar ve canlılar) için geçimlikler kıldık"},{"number":21,"text":"Hiçbir şey yoktur ki, hazineleri Bizim Katımız'da olmasın; ancak onu belirlenmiş bir miktar olarak indiririz"},{"number":22,"text":"Ve aşılayıcılar olarak rüzgarları gönderdik, böylece gökten su indirdik de sizleri suladık. Oysa siz onun hazine-koruyucuları değilsiniz"},{"number":23,"text":"Şüphesiz Biz, gerçekten Biz yaşatır ve öldürürüz ve varis olanlar Biziz"},{"number":24,"text":"Andolsun sizden öne (veya önceden) geçenleri bilmişizdir; ve (yine) andolsun, geride kalanları da bilmişizdir"},{"number":25,"text":"Ve şüphesiz senin Rabbin, O, onları haşredecektir. Gerçekten O, hüküm ve hikmet sahibidir, bilendir"},{"number":26,"text":"Andolsun, insanı kuru bir çamurdan, şekillenmiş bir balçıktan yarattık"},{"number":27,"text":"Ve Cann'ı da daha önce 'nüfuz eden kavurucu' ateşten yaratmıştık"},{"number":28,"text":"Hani Rabbin meleklere demişti: \"Ben, kuru bir çamurdan, şekillenmiş bir balçıktan bir beşer yaratacağım"},{"number":29,"text":"Ona bir biçim verdiğimde ve ona Ruhum'dan üfürdüğümde hemen ona secde ederek (yere) kapanın"},{"number":30,"text":"Böylece meleklerin tümü, topluca secde etti"},{"number":31,"text":"Ancak İblis, secde edenlerle birlikte olmaktan kaçınıp-dayattı"},{"number":32,"text":"Dedi ki: \"Ey İblis, sana ne oluyor, secde edenlerle birlikte olmadın"},{"number":33,"text":"Dedi ki: \"Ben, kuru bir çamurdan, şekillenmiş bir balçıktan yarattığın beşere secde etmek için var değilim"},{"number":34,"text":"Dedi ki: \"Öyleyse ondan (cennetten) çık, çünkü sen kovulmuş-bulunmaktasın"},{"number":35,"text":"Ve şüphesiz, din gününe kadar lanet senin üzerinedir"},{"number":36,"text":"Dedi ki: \"Rabbim, öyleyse onların dirileceği güne kadar bana süre tanı"},{"number":37,"text":"Dedi ki: \"Öyleyse, sen (kendisine) süre tanınanlardansın"},{"number":38,"text":"Bilinen günün vaktine kadar"},{"number":39,"text":"Dedi ki: \"Rabbim, beni kışkırttığın şeye karşılık, andolsun, ben de yeryüzünde onlara, (sana başkaldırmayı ve dünya tutkularını) süsleyip-çekici göstereceğim ve onların tümünü mutlaka kışkırtıp-saptıracağım"},{"number":40,"text":"Ancak onlardan muhlis olan kulların müstesna"},{"number":41,"text":"(Allah) Dedi ki: \"İşte bu, Bana göre dosdoğru olan yoldur"},{"number":42,"text":"Şüphesiz, kışkırtılıp-saptırılmışlardan sana uyanlar dışında, senin Benim kullarım üzerinde zorlayıcı hiçbir gücün yoktur"},{"number":43,"text":"Ve hiç şüphe yok, onların tümünün buluşma yeri cehennemdir"},{"number":44,"text":"Onun yedi kapısı vardır; onlardan her bir kapı için bir grup ayrılmıştır"},{"number":45,"text":"Gerçekten takva sahibi olanlar, cennetlerde ve pınar başlarındadır"},{"number":46,"text":"Oraya esenlikle ve güvenlikle girin"},{"number":47,"text":"Onların göğüslerinde kinden (ne varsa tümünü) sıyırıp-çektik, kardeşler olarak tahtlar üzerinde karşı karşıyadırlar"},{"number":48,"text":"Orda onlara hiçbir yorgunluk dokunmaz ve onlar ordan çıkarılacak değildirler"},{"number":49,"text":"Haber ver kullarıma; şüphesiz Ben, Ben bağışlayanım, esirgeyenim"},{"number":50,"text":"Ve şüphesiz azabım; o acıklı bir azaptır"},{"number":51,"text":"Onlara İbrahim'in konuklarından haber ver"},{"number":52,"text":"Yanına girdiklerinde \"Selam\" demişlerdi. O da: \"Biz sizden korkmaktayız\" demişti"},{"number":53,"text":"Dediler ki: \"Korkma biz sana bilgin bir çocuk müjdelemekteyiz"},{"number":54,"text":"Dedi ki: \"Bana ihtiyarlık gelip-çökmüşken mi müjdeliyorsunuz? Beni ne ile müjdelemektesiniz"},{"number":55,"text":"Dediler ki: \"Seni gerçekle müjdeledik; öyleyse umut kesenlerden olma"},{"number":56,"text":"Dedi ki: \"Sapıklar dışında Rabbinin rahmetinden kim umut keser"},{"number":57,"text":"Dedi ki: \"Ey elçiler, (bunun dışında, diğer) işiniz ne"},{"number":58,"text":"Dediler ki: \"Gerçekte biz, suçlu-günahkar olan bir topluluğa gönderildik"},{"number":59,"text":"Ancak Lut ailesi hariçtir; biz onların tümünü muhakkak kurtaracağız"},{"number":60,"text":"Ama karısını (kurtaracaklarımız) dışında tuttuk, o, geride kalanlardandır"},{"number":61,"text":"Böylelikle elçiler Lut ailesine geldiklerinde"},{"number":62,"text":"(Lut) Dedi ki: \"Sizler gerçekten tanınmamış bir topluluksunuz"},{"number":63,"text":"Hayır\" dediler. \"Biz sana, onların hakkında kuşkuya kapıldıkları şeyle geldik"},{"number":64,"text":"Sana gerçeği getirdik, biz şüphesiz doğru söyleyenleriz"},{"number":65,"text":"Hemen aileni gecenin bir bölümünde yola çıkar, sen de onların ardından git ve sizden hiç kimse arkasına bakmasın; emrolunduğunuz yere gidin"},{"number":66,"text":"Ve onlara şu emri verdik: \"Sabaha çıkarlarken onların arkası mutlaka kesilecektir"},{"number":67,"text":"Şehir halkı birbirlerine müjdeler vererek geldi"},{"number":68,"text":"(Lut onlara) \"Bunlar benim konuğumdur, beni utandırıp-dillere düşürmeyin\" dedi"},{"number":69,"text":"Allah'tan korkup-sakının ve beni küçük düşürmeyin"},{"number":70,"text":"Dediler ki: \"Biz seni 'herkes(in işin)e karışmaktan' alıkoymamış mıydık"},{"number":71,"text":"Dedi ki: \"Eğer yapmak-istiyorsanız, işte bunlar, benim kızlarım"},{"number":72,"text":"Ömrüne andolsun ki, onlar, sarhoşlukları içinde kör-sersemdiler"},{"number":73,"text":"Derken, tan yerinin ağarma vaktine girdiklerinde onları (o korkunç ve dayanılmaz) çığlık yakalayıverdi"},{"number":74,"text":"Anında (yurtlarının) üstünü altına çevirdik ve üzerlerine balçıktan pişirilmiş taş yağdırdık"},{"number":75,"text":"Elbette bunda 'derin bir kavrayışa sahip olanlar' için gerçekten ayetler vardır"},{"number":76,"text":"O (şehir de) gerçekten bir yol üstünde (hala) durmaktadır"},{"number":77,"text":"Elbette, bunda iman edenler için gerçekten ayetler vardır"},{"number":78,"text":"Eyke halkı da gerçekten zalim-kimselerdi"},{"number":79,"text":"Bundan dolayı onlardan intikam aldık; her ikisi de açıkça (gözler) ön(ün)dedir"},{"number":80,"text":"Andolsun, Hicr halkı da gönderilen(elçi)leri yalanlamışlardı"},{"number":81,"text":"Onlara ayetlerimizi vermiştik de ondan yüz çevirmişlerdi"},{"number":82,"text":"Dağlardan güvenli evler yontuyorlardı"},{"number":83,"text":"Derken, sabah vaktine girdiklerinde, onları o dayanılmaz-çığlık yakalayıverdi"},{"number":84,"text":"Buna rağmen kazandıkları şeyler, (uğrayacakları sondan kurtulmak için) onlara yetmedi"},{"number":85,"text":"Biz, gökleri, yeri ve her ikisinin arasındakilerini hakkın dışında (herhangi bir amaçla) yaratmadık. Hiç şüphesiz o saat de yaklaşarak-gelmektedir; öyleyse (onlara karşı) güzel davranışlarla davran"},{"number":86,"text":"Çünkü Rabbin, yaratan ve bilenin ta Kendisi'dir"},{"number":87,"text":"Andolsun, sana çiftlerden yediyi ve büyük Kur'an'ı verdik"},{"number":88,"text":"Sakın onlardan bazılarını yararlandırdığımız şeylere gözünü dikme, onlara karşı hüzne kapılma, mü'minler için de (şefkat) kanatlarını ger"},{"number":89,"text":"Ve de ki: \"Şüphe yok, ben apaçık bir uyarıcıyım"},{"number":90,"text":"Parça ayırıcılarına indirdiğimiz gibi"},{"number":91,"text":"Ki onlar Kur'anı parça-parça kıldılar"},{"number":92,"text":"Rabbine andolsun, onların tümüne (bunu) soracağız"},{"number":93,"text":"Yapmakta oldukları şeyleri"},{"number":94,"text":"Öyleyse sen emrolunduğun şeyi açıkça söyle ve müşriklere aldırış etme"},{"number":95,"text":"Şüphesiz o alay edenlere (karşı) Biz sana yeteriz"},{"number":96,"text":"Ki onlar, Allah ile beraber başka İlahları (ortak) kılmaktadırlar; onlar yakında bilip-öğreneceklerdir"},{"number":97,"text":"Andolsun, onların söylemekte olduklarına karşı senin göğsünün daraldığını biliyoruz"},{"number":98,"text":"Sen Rabbini hamd ile tesbih et ve secde edenlerden ol"},{"number":99,"text":"Ve yakîn sana gelinceye kadar Rabbine ibadet et"}]}