{"number":51,"edition":"tr.bulac","ayahs":[{"number":1,"text":"Tozu dumana katıp savuran (rüzgar)lara"},{"number":2,"text":"Derken, ağır yük taşıyan (bulut)lara"},{"number":3,"text":"Sonra kolaylıkla akıp gidenlere"},{"number":4,"text":"Sonra iş(ler)i taksim edenlere andolsun"},{"number":5,"text":"Size va'dedilmekte olan, hiç tartışmasız doğrudur"},{"number":6,"text":"Şüphesiz din (hesap ve ceza) da mutlaka gerçekleşecektir"},{"number":7,"text":"Özen içinde yollar ve yörüngelerle donatılmış' göğe andolsun"},{"number":8,"text":"Siz, gerçekten birbirini tutmaz bir söz (çelişkili ve aykırı görüşler) içindesiniz"},{"number":9,"text":"Ondan çevrilen çevrilir"},{"number":10,"text":"Kahrolsun, o 'zan ve tahminle yalan söyleyenler"},{"number":11,"text":"Ki onlar, 'bilgisizliğin kuşatması' içinde habersizdirler"},{"number":12,"text":"Hesap ve ceza (din) günü ne zaman?\" diye sorarlar"},{"number":13,"text":"O gün onlar, ateşin üstünde tutulup-eritilecekler"},{"number":14,"text":"Tadın fitnenizi. Bu, sizin pek acele isteyip durduğunuz şeydir"},{"number":15,"text":"Şüphesiz muttaki olanlar, cennetlerde ve pınarlardadırlar"},{"number":16,"text":"Rablerinin kendilerine verdiğini alanlar olarak. Çünkü onlar, bundan önce ihsanda (güzel davranışta) bulunanlardı"},{"number":17,"text":"Gece-boyunca da pek az uyurlardı"},{"number":18,"text":"Onlar, seher vakitlerinde istiğfar ederlerdi"},{"number":19,"text":"Onların mallarında dilenip-isteyen (ve iffetinden dolayı istemeyip de) yoksul olan için de bir hak vardı"},{"number":20,"text":"Yeryüzünde kesin bir bilgiyle inanacak olanlar için ayetler vardır"},{"number":21,"text":"Ve kendi nefislerinizde de. Yine de görmüyor musunuz"},{"number":22,"text":"Gökte rızkınız vardır ve size va'dolunmakta olan da"},{"number":23,"text":"İşte, göğün ve yerin Rabbine andolsun ki, şüphesiz, o (size va'dedilen) sizin (aranızda) konuştuklarınız kadar, elbette kesin bir gerçektir"},{"number":24,"text":"Sana İbrahim'in ağırlanan konuklarının haberi geldi mi"},{"number":25,"text":"Hani, yanına girdiklerinde: \"Selam\" demişlerdi. O da: \"Selam\" demişti. \"(Haklarında bilgim olmayan) Yabancı bir topluluk"},{"number":26,"text":"Hemen (onlara) sezdirmeden ailesine gidip, çok geçmeden semiz bir buzağı ile (geri) geldi"},{"number":27,"text":"Derken onlara yaklaştırıp (ikram etti); \"Yemez misiniz?\" dedi"},{"number":28,"text":"(Onlar yemeyince) Bunun üzerine içine bir tür korku düştü. \"Korkma\" dediler ve ona bilgin bir erkek çocuk müjdesini verdiler"},{"number":29,"text":"Böylece karısı çığlıklar kopararak geldi ve yüzüne vurarak: \"Kısır, yaşlı bir kadın (mı doğum yapacakmış)? dedi"},{"number":30,"text":"Dediler ki: \"Öyle. (Bunu) Senin Rabbin buyurdu. Çünkü O, hüküm ve hikmet sahibidir, bilendir"},{"number":31,"text":"(İbrahim) dedi ki: \"Şu halde sizin asıl isteğiniz nedir, ey elçiler"},{"number":32,"text":"Doğrusu biz, suçlu-günahkar bir kavme gönderildik\" dediler"},{"number":33,"text":"Üzerlerine çamurdan (iyice sertleşip kaskatı kesilmiş) taşlar yağdırmak için"},{"number":34,"text":"(Ki bu taşların her biri,) Rabbinin Katında ölçüyü taşıranlar için (herkese ayrı ayrı) işaretlenmiştir"},{"number":35,"text":"Bu arada, mü'minlerden orda kim varsa çıkardık"},{"number":36,"text":"Ne var ki, orda Müslümanlardan olan bir evden başkasını bulmadık"},{"number":37,"text":"Ve orada, acı bir azaptan korkanlar için bir ayet bıraktık"},{"number":38,"text":"Musa (olayın)da da (düşündürücü ayetler vardır). Hani Biz onu açık bir delille Firavun'a göndermiştik"},{"number":39,"text":"Fakat o, 'bütün kişisel ve askeri gücüyle' yüz çevirdi ve: \"(Bu,) Ya bir büyücü veya bir delidir\" dedi"},{"number":40,"text":"Bunun üzerine, Biz onu ve ordularını yakalayıp denize attık; (ki o,) 'kınanacak işler yapıyordu"},{"number":41,"text":"Ad (kavmin)de de (ayetler vardır). Hani onların üzerine köklerini kesen (akim) bir rüzgar gönderdik"},{"number":42,"text":"Üzerinden geçtiği hiçbir şeyi bırakmıyor, mutlaka çürütüp-kül gibi dağıtıyordu"},{"number":43,"text":"Semud (kavmin)de de (ayetler vardır). Hani onlara: \"Belli bir süreye kadar yararlanın\" denmişti"},{"number":44,"text":"Ancak Rablerinin emrine baş kaldırdılar; böylece bakıp-dururlarken, onları yıldırım çarpıp-yakaladı"},{"number":45,"text":"Artık ne ayağa kalkmaya güç yetirebildiler, ne yardım bulabildiler"},{"number":46,"text":"Bundan önce Nuh kavmini de (yıkıma uğrattık). Çünkü onlar da fasık bir kavim idi"},{"number":47,"text":"Biz göğü 'büyük bir kudretle' bina ettik ve şüphesiz Biz, (onu) genişleticiyiz"},{"number":48,"text":"Yeri de Biz döşeyip-yaydık; ne güzel döşeyici(yiz)"},{"number":49,"text":"Ve Biz, herşeyi iki çift yarattık. Umulur ki, öğüt alıp-düşünürsünüz"},{"number":50,"text":"Öyleyse, Allah'a doğru (yönelip, şirkten ve bozulmalardan) kaçın. Gerçekten Ben sizi, O'ndan yana açıkça uyarıyorum"},{"number":51,"text":"Allah ile beraber başka bir İlah(ı ortak) kılmayın. Gerçekten sizi, O'ndan yana açıkça uyarıyorum"},{"number":52,"text":"İşte böyle; onlardan öncekiler de bir elçi gelmeyiversin, mutlaka: \"Büyücü ve cinlenmiş\" demişlerdir"},{"number":53,"text":"Onlar bunu (tarih boyunca) birbirlerine vasiyet mi ettiler? Hayır; onlar, 'azgın ve taşkın (tağiy)' bir kavimdirler"},{"number":54,"text":"Öyleyse sen, onlardan yüz çevir; artık kınanacak değilsin"},{"number":55,"text":"Sen öğüt verip-hatırlat; çünkü gerçekten öğütle-hatırlatma, mü'minlere yarar sağlar"},{"number":56,"text":"Ben, cinleri ve insanları yalnızca Bana ibadet etsinler diye yarattım"},{"number":57,"text":"Ben, onlardan bir rızık istemiyorum ve onların beni doyurup-beslemelerini de istemiyorum"},{"number":58,"text":"Hiç şüphesiz, rızık veren O, metin kuvvet sahibi olan Allah'tır"},{"number":59,"text":"Artık gerçekten, zulmedenler için, (geçmişteki) arkadaşlarının günahlarına benzer bir günah vardır. Şu halde acele etmesinler"},{"number":60,"text":"Kendilerine va'dedilen o (azap) günlerinden dolayı vay o inkar edenlere"}]}