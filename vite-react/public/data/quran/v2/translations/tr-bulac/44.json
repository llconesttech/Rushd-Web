{"number":44,"edition":"tr.bulac","ayahs":[{"number":1,"text":"Ha, Mim"},{"number":2,"text":"Apaçık Kitab'a andolsun"},{"number":3,"text":"Gerçekten Biz onu mübarek bir gecede indirdik, gerçekten Biz uyaranlarız"},{"number":4,"text":"Ki onda (o gecede) her hikmetli iş ayrılır"},{"number":5,"text":"Katımız'dan bir emir ile; doğrusu Biz, (insanlara elçi) gönderenleriz"},{"number":6,"text":"Rabbinden bir rahmet olarak. Şüphesiz O, işitendir, bilendir"},{"number":7,"text":"Eğer kesin bir bilgiyle inanıyorsanız (Allah), göklerin, yerin ve bu ikisi arasında bulunanların Rabbidir"},{"number":8,"text":"O'ndan başka İlah yoktur; diriltir ve öldürür. Sizin de Rabbinizdir, geçmiş atalarınızın da Rabbidir"},{"number":9,"text":"Hayır, onlar şüphe içindedirler; oynayıp-oyalanıyorlar"},{"number":10,"text":"Öyleyse sen, göğün açıkça bir duman getireceği günü gözle"},{"number":11,"text":"(Bu duman) insanları sarıp-kuşatıverir. İşte bu, acı bir azaptır"},{"number":12,"text":"Rabbimiz, azabı üstümüzden açıp-gider; çünkü biz (artık) iman edicileriz"},{"number":13,"text":"Onlar için öğüt alıp-düşünmek nerede? Onlara, açıklayan bir elçi gelmişti"},{"number":14,"text":"Sonra, ondan yüz çevirdiler ve dediler ki: \"(Bu,) Öğretilmiştir, bir delidir"},{"number":15,"text":"Biz sizden bu azabı biraz açıp-gidereceğiz; (ama yine) dönecek olanlarsınız siz"},{"number":16,"text":"Büyük bir şiddetle yakalayacağımız gün, elbette Biz intikam alacağız"},{"number":17,"text":"Andolsun, Biz kendilerinden önce, Firavun'un kavmini de denedik. Onlara kerim bir elçi gelmişti"},{"number":18,"text":"Allah'ın kullarını bana teslim edin; gerçekten ben, sizin için güvenilir bir elçiyim\" (demişti)"},{"number":19,"text":"Allah'a karşı büyüklenmeyin; şüphesiz size apaçık, bir delil getiriyorum"},{"number":20,"text":"Ve doğrusu ben, sizin taşa tutmanızdan benim de Rabbim, sizin de Rabbiniz olan (Allah)a sığındım"},{"number":21,"text":"Eğer bana inanmıyorsanız, bu durumda benden kopup-ayrılın"},{"number":22,"text":"Sonunda Rabbine: \"Gerçekten bunlar, suçlu-günahkar bir kavimdirler\" diye dua etti"},{"number":23,"text":"(Allah da:) \"Öyleyse, kullarımı geceleyin yürüyüşe geçir, muhakkak takip edileceksiniz.\" (diye duasını kabul edip cevap verdi)"},{"number":24,"text":"Denizi durgun ve açık bırak. Çünkü suda boğulacak bir ordudur"},{"number":25,"text":"Onlar nice bahçeler ve pınarlar terk etmişlerdi"},{"number":26,"text":"(Nice) Ekinler, güzel konaklar"},{"number":27,"text":"Ve içlerinde 'sevinç ve mutluluk içinde' yaşadıkları nimetler"},{"number":28,"text":"İşte böyle; Biz bunları başka bir kavme miras olarak verdik"},{"number":29,"text":"Onlar için ne gök, ne yer ağlamadı ve onlar (ın azabı) ertelenmedi"},{"number":30,"text":"Andolsun, Biz İsrailoğulları'nı o alçaltıcı azaptan kurtardık"},{"number":31,"text":"Firavun'dan. Çünkü, o, ölçüyü taşıran bir mütekebbirdi"},{"number":32,"text":"Andolsun, Biz onları bir ilim üzere alemlere üstün kıldık"},{"number":33,"text":"Ve onlara, her birinde açık birer imtihan bulunan ayetler verdik"},{"number":34,"text":"Muhakkak, bunlar da diyorlar ki"},{"number":35,"text":"(Bütün herşey) Bizim yalnızca ilk ölümümüzdür; biz yeniden diriltilip-kaldırılacak değiliz"},{"number":36,"text":"Eğer doğru sözlüyseniz, şu halde atalarımızı getirin bakalım"},{"number":37,"text":"Onlar mı hayırlı, yoksa Tübba' kavmi ve onlardan öncekiler mi? Biz onları yıkıma uğrattık. Çünkü onlar, suçlu-günahkardı"},{"number":38,"text":"Biz, gökleri, yeri ve ikisi arasında bulunanları bir ‘oyun ve oyalanma konusu’ olsun diye yaratmadık"},{"number":39,"text":"Biz onları yalnızca hak ile yarattık. Ancak onların çoğu bilmezler"},{"number":40,"text":"Şüphesiz o (hakkı batıldan, haklıyı haksızdan) ayırma günü, hepsinin (hesaba çekilecekleri) vakitleridir"},{"number":41,"text":"O gün, bir dost dosttan herhangi bir şeyle yarar sağlayamaz. Ve onlara yardım edilmez"},{"number":42,"text":"Ancak Allah'ın rahmet ettiği başka. Şüphesiz O, üstün ve güçlü olandır, esirgeyendir"},{"number":43,"text":"Doğrusu, o zakkum ağacı"},{"number":44,"text":"Günahkar olanın yemeğidir"},{"number":45,"text":"Pota gibi; karınlarda kaynar-durur"},{"number":46,"text":"Kaynar-suyun kaynaması gibi"},{"number":47,"text":"Onu tutun da cehennemin orta yerine sürükleyin"},{"number":48,"text":"Sonra kaynar suyun azabından başının üstüne dökün"},{"number":49,"text":"(Azabı) Tad; çünkü sen, (kendince) üstün, onurluydun"},{"number":50,"text":"Gerçekten bu, sizin kuşkuya kapıldığınız şeydir"},{"number":51,"text":"Muttakilere gelince; muhakkak onlar, güvenli bir makamdadırlar"},{"number":52,"text":"Cennetlerde ve pınarlarda"},{"number":53,"text":"Hafif ipekten ve ağır işlenmiş atlastan (elbiseler) giyinirler, karşılıklı (otururlar)"},{"number":54,"text":"İşte böyle; ve Biz onları iri gözlü hurilerle evlendirmişizdir"},{"number":55,"text":"Orda, güvenlik içinde her türlü meyveyi istiyorlar"},{"number":56,"text":"Orda, ilk ölümün dışında başka ölüm tadmazlar. Ve (Allah da) onları cehennem azabından korumuştur"},{"number":57,"text":"Senin Rabbinden, bir fazl ve (lütuf) olarak. İşte büyük 'mutluluk ve kurtuluş' budur"},{"number":58,"text":"Belki onlar öğüt alıp-düşünürler diye, Biz onu (Kur'an'ı), senin dilinle kolaylaştırdık"},{"number":59,"text":"Öyleyse sen gözleyip-bekle; elbette onlar da gözleyip-bekliyorlar"}]}