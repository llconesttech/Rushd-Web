{"number":32,"edition":"it.piccardo","ayahs":[{"number":1,"text":"Alif, Lâm, Mîm"},{"number":2,"text":"La rivelazione del Libro [proviene] senza alcun dubbio dal Signore dei mondi"},{"number":3,"text":"Diranno: “L'ha inventato?”. È invece una verità che [proviene] dal tuo Signore, affinché tu ammonisca un popolo a cui non giunse, prima di te, alcun ammonitore, affinché si lascino guidare"},{"number":4,"text":"Allah è Colui Che ha creato in sei giorni i cieli e la terra e tutto ciò che vi è frammezzo, quindi Si è innalzato sul Trono. Al di fuori di Lui non avete alcun patrono o intercessore. Non ve ne ricorderete"},{"number":5,"text":"Dal cielo dirige le cose della terra e poi tutto risalirà a Lui, in un Giorno che sarà come mille anni del vostro contare"},{"number":6,"text":"Egli è Colui Che conosce il palese e l'invisibile; è l'Eccelso, il Misericordioso"},{"number":7,"text":"è Colui Che ha perfezionato ogni cosa creata e dall'argilla ha dato inizio alla creazione dell'uomo"},{"number":8,"text":"quindi ha tratto la sua discendenza da una goccia d'acqua insignificante"},{"number":9,"text":"quindi gli ha dato forma e ha insufflato in lui del Suo Spirito. Vi ha dato l'udito, gli occhi e i cuori. Quanto poco siete riconoscenti"},{"number":10,"text":"E dicono: “Quando saremo dispersi nella terra godremo di una nuova creazione?”. È che non credono all'incontro con il loro Signore"},{"number":11,"text":"Di': “L'angelo della morte che si occuperà di voi, vi farà morire e poi sarete ricondotti al vostro Signore”"},{"number":12,"text":"Se allora potessi vedere i malvagi, [dire col] capo chino davanti al loro Signore: “Nostro Signore, abbiamo visto e sentito, lasciaci tornare, sì che possiamo fare il bene; [ora] crediamo con certezza”"},{"number":13,"text":"“Se avessimo voluto, avremmo dato ad ogni anima la sua direzione; si è invece compiuta la mia sentenza: riempirò l'Inferno di uomini e di dèmoni insieme"},{"number":14,"text":"Gustate allora [il castigo] per aver dimenticato l'incontro di questo Giorno. In verità [anche] Noi vi dimentichiamo. Gustate il castigo perpetuo per quello che avete fatto!”"},{"number":15,"text":"In verità credono nei Nostri segni solo coloro che, quando vengono loro rammentati, si gettano in prosternazione, lodano il loro Signore rendendoGli gloria e non sono tronfi di orgoglio"},{"number":16,"text":"Strappano i loro corpi dai letti per invocare il loro Signore, per timore e speranza, e sono generosi di quello che abbiamo loro concesso"},{"number":17,"text":"Nessuno conosce la gioia immensa che li attende, ricompensa per quello che avranno fatto"},{"number":18,"text":"Forse il credente è come l'empio? Non sono affatto uguali"},{"number":19,"text":"Coloro che credono e compiono il bene saranno ospitati nei giardini del Rifugio, premio per quello che avranno fatto"},{"number":20,"text":"mentre coloro che saranno stati empi avranno per rifugio il fuoco. Ogni volta che vorranno uscirne vi saranno ricondotti e sarà detto loro: “Provate il castigo del fuoco che tacciavate di menzogna!”"},{"number":21,"text":"Daremo loro un castigo immediato prima del castigo più grande, affinché ritornino [sulla retta via]"},{"number":22,"text":"Chi è peggior ingiusto di colui che si distoglie dai segni di Allah dopo che gli sono stati ricordati? In verità ci vendicheremo dei trasgressori"},{"number":23,"text":"Già demmo il Libro a Mosè [dicendogli]: “Non dubitare circa il Suo incontro”. Ne facemmo una guida per i Figli di Israele"},{"number":24,"text":"E [finché] furono perseveranti e credettero con fermezza nei Nostri segni, scegliemmo tra loro dei capi che li dirigessero secondo il Nostro comando"},{"number":25,"text":"In verità il tuo Signore nel Giorno della Resurrezione giudicherà tra loro, a proposito delle loro divergenze"},{"number":26,"text":"Non è servito loro da lezione che prima di loro abbiamo fatto perire tante generazioni, nelle cui case [in rovina] si aggirano? In verità in ciò vi sono segni. Non ascolteranno dunque"},{"number":27,"text":"Non hanno visto come spingiamo l'acqua verso una terra arida, suscitando poi una vegetazione che nutre il loro bestiame e loro stessi? Non vedranno dunque"},{"number":28,"text":"E dicono: “Quando verrà questa vittoria, se siete veridici?”"},{"number":29,"text":"Di': “Nel Giorno della Vittoria sarà vano il credere dei miscredenti! Non avranno alcun rinvio”"},{"number":30,"text":"Allontanati dunque da loro, e aspetta. Anche loro aspetteranno"}]}