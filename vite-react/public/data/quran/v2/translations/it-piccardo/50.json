{"number":50,"edition":"it.piccardo","ayahs":[{"number":1,"text":"Qâf. Per il glorioso Corano"},{"number":2,"text":"E invece si stupiscono che sia giunto loro un ammonitore della loro gente. Dicono i miscredenti: “Questa è una cosa strana"},{"number":3,"text":"Ma come, quando saremo morti e ridotti in polvere...? Sarebbe tornare da lontano!”"},{"number":4,"text":"Ben sappiamo quel che la terra divorerà, presso di Noi c'è un Libro che conserva [ogni cosa]"},{"number":5,"text":"E invece tacciano di menzogna la verità che è giunta loro, ed ecco che sono in grande confusione"},{"number":6,"text":"Non osservano il cielo sopra di loro, come lo abbiamo edificato e abbellito e senza fenditura alcuna"},{"number":7,"text":"E la terra l'abbiamo distesa, vi infiggemmo le montagne e vi facemmo crescere ogni specie di meravigliosa vegetazione"},{"number":8,"text":"invito [questo] alla riflessione e monito per ogni servo penitente"},{"number":9,"text":"Abbiamo fatto scendere dal cielo un'acqua benedetta, per mezzo della quale abbiamo fatto germogliare giardini e il grano delle messi"},{"number":10,"text":"e palme slanciate dalle spate sovrapposte"},{"number":11,"text":"sostentamento dei [Nostri] servi. Per suo tramite rivivifichiamo una terra che era morta, e in egual maniera [avverrà] la Resurrezione"},{"number":12,"text":"Prima di loro tacciarono di menzogna [i Nostri segni] il popolo di Noè e quelli di ar-Rass, i Thamûd"},{"number":13,"text":"e gli Âd e Faraone e i fratelli di Lot"},{"number":14,"text":"e le genti di al-'Aykah e il popolo di Tubba: tutti quanti accusarono di menzogna i messaggeri. La Mia minaccia dunque si realizzò"},{"number":15,"text":"Saremmo forse spossati dalla prima creazione? No, sono invece loro ad essere confusi [a proposito] della nuova creazione"},{"number":16,"text":"In verità siamo stati Noi ad aver creato l'uomo e conosciamo ciò che gli sussurra l'animo suo. Noi siamo a lui più vicini della sua vena giugulare"},{"number":17,"text":"Quando i due che registrano seduti alla sua destra e alla sua sinistra, raccoglieranno [il suo dire]"},{"number":18,"text":"[l'uomo] non pronuncerà nessuna parola senza che presso di lui ci sia un osservatore solerte"},{"number":19,"text":"L'agonia della morte farà apparire la verità: ecco da cosa fuggivi"},{"number":20,"text":"Sarà soffiato nel corno. Ecco il Giorno della minaccia"},{"number":21,"text":"Ogni anima verrà accompagnata da una guida e da un testimone"},{"number":22,"text":"[Uno dirà]: “Davvero trascuravi tutto ciò: [ora] abbiamo sollevato il tuo velo e quindi oggi la tua vista è acuta”"},{"number":23,"text":"E dirà il suo compagno: “Ecco quello che ho pronto”"},{"number":24,"text":"“O voi due, gettate nell'Inferno ogni miscredente testardo"},{"number":25,"text":"nemico del bene, trasgressore e scettico"},{"number":26,"text":"che pose, a fianco di Allah, un'altra divinità: gettatelo nell'orrendo castigo.”"},{"number":27,"text":"Dirà il suo compagno: “Signore, non sono stato io ad incitarlo alla ribellione, già era profondamente traviato”"},{"number":28,"text":"Dirà [Allah]: “Non polemizzate al Mio cospetto: già vi resi nota la minaccia"},{"number":29,"text":"Di fronte a Me la sentenza non cambia, né sono ingiusto verso i Miei servi”"},{"number":30,"text":"Il Giorno in cui diremo all'Inferno: “Sei pieno?”, esso risponderà: “C'è altro [da aggiungere]?”"},{"number":31,"text":"Il Giardino sarà avvicinato ai timorati"},{"number":32,"text":"“Ecco quel che vi è stato promesso, a [voi e a] chi è pentito, a chi si preserva [dal peccato]"},{"number":33,"text":"a chi teme il Compassionevole nell'invisibile e ritorna [a Lui] con cuore contrito"},{"number":34,"text":"Entratevi in pace”. Questo è il Giorno della perpetuità"},{"number":35,"text":"colà avranno tutto quel che vorranno e presso di Noi c'è ancora di più"},{"number":36,"text":"Quante generazioni sterminammo prima di loro, che pure erano più potenti di loro e che inutilmente cercarono, percorrendo le contrade, di sfuggire [al castigo]"},{"number":37,"text":"In ciò vi è un monito per chi ha un cuore, per chi presta attenzione e testimonia"},{"number":38,"text":"Già creammo i cieli, la terra e quel che vi è frammezzo in sei giorni, senza che Ci cogliesse fatica alcuna"},{"number":39,"text":"Sopporta dunque con pazienza quel che ti dicono e glorifica il tuo Signore prima che si levi il sole e prima che tramonti"},{"number":40,"text":"glorificaLo in una parte della notte e dopo la prosternazione"},{"number":41,"text":"Ascolta: il Giorno in cui l'Araldo chiamerà da un luogo vicino"},{"number":42,"text":"il Giorno in cui davvero sentiranno il Grido, quello sarà il Giorno della Resurrezione"},{"number":43,"text":"Siamo Noi che diamo la vita e che diamo la morte. A Noi ritorna ogni cosa"},{"number":44,"text":"Il Giorno in cui la terra si spaccherà all'improvviso, Ci sarà facile radunarli"},{"number":45,"text":"Ben conosciamo quello che dicono: tu non sei tiranno nei loro confronti! Ammonisci dunque con il Corano chi non teme la Mia minaccia"}]}