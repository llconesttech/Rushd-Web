{"number":52,"edition":"it.piccardo","ayahs":[{"number":1,"text":"Per il Monte"},{"number":2,"text":"per un Libro scritto"},{"number":3,"text":"su pergamena distesa"},{"number":4,"text":"per la Casa visitata"},{"number":5,"text":"per la volta elevata"},{"number":6,"text":"per il mare ribollente"},{"number":7,"text":"Il castigo del tuo Signore avverrà inevitabilmente"},{"number":8,"text":"nessuno potrà impedirlo"},{"number":9,"text":"Il Giorno in cui il cielo tremante, tremerà"},{"number":10,"text":"e le montagne si metteranno in marcia"},{"number":11,"text":"guai in quel Giorno, a coloro che tacciano di menzogna"},{"number":12,"text":"a coloro che si dilettano nella vanità"},{"number":13,"text":"Il Giorno in cui saranno spinti brutalmente nel fuoco dell'Inferno"},{"number":14,"text":"[sarà detto loro]: “Ecco il fuoco che tacciavate di menzogna"},{"number":15,"text":"È magia questa? O siete voi che non vedete"},{"number":16,"text":"Entrateci! Che lo sopportiate oppure no, sarà per voi la stessa cosa. Sarete compensati solo di quello che avrete fatto”"},{"number":17,"text":"In verità i timorati saranno nei Giardini, nelle delizie"},{"number":18,"text":"a godersi quello che il loro Signore avrà dato loro. Il loro Signore li avrà preservati dal castigo della Fornace"},{"number":19,"text":"[Sarà detto loro]: “Mangiate e bevete in serenità, [ricompensa questa] per quel che avete fatto!”"},{"number":20,"text":"[Staranno] appoggiati su divani disposti in ranghi e daremo loro in spose le fanciulle dai grandi occhi neri"},{"number":21,"text":"Coloro che avranno creduto e che saranno stati seguiti nella fede dalla loro progenie, Noi li riuniremo ai loro figli. Non diminuiremo in nulla il merito delle loro azioni, poiché ognuno è pegno di quello che si sarà guadagnato"},{"number":22,"text":"Provvederemo loro i frutti e le carni che desidereranno"},{"number":23,"text":"Si scambieranno un calice immune da vanità o peccato"},{"number":24,"text":"E per servirli circoleranno tra loro giovanetti simili a perle nascoste"},{"number":25,"text":"Si andranno vicendevolmente incontro, interpellandosi"},{"number":26,"text":"Diranno: “Vivevamo tra la nostra gente nel timore [di Allah]"},{"number":27,"text":"ma Allah ci ha favorito e ci ha protetti dal castigo del Soffio Infuocato"},{"number":28,"text":"Già noi Lo invocavamo. Egli è veramente il Caritatevole, il Misericordioso”"},{"number":29,"text":"Ammonisci dunque, poiché per grazia del tuo Signore non sei né un indovino né un folle"},{"number":30,"text":"Diranno: “È un poeta, aspettiamo che subisca qualche vicissitudine mortale”"},{"number":31,"text":"Di': “Aspettate, ché anch'io aspetterò con voi”"},{"number":32,"text":"È la loro ragione che li induce a ciò, o sono un popolo di superbi"},{"number":33,"text":"Diranno: “Lo ha inventato lui stesso”. Piuttosto [sono loro che] non vogliono credere"},{"number":34,"text":"Producano dunque un discorso simile a questo, se sono sinceri"},{"number":35,"text":"Sono stati forse creati dal nulla oppure sono essi stessi i creatori"},{"number":36,"text":"O hanno creato i cieli e la terra? In realtà non sono affatto convinti"},{"number":37,"text":"Hanno presso di loro i tesori del tuo Signore o sono loro i dominatori"},{"number":38,"text":"Hanno forse una scala per ascoltare? Chi ascolta per conto loro, lo provi irrefutabilmente"},{"number":39,"text":"[Allah] avrebbe forse figlie e voi figli"},{"number":40,"text":"Forse chiedi loro un compenso, [tale] che si sentano gravati da un peso insopportabile"},{"number":41,"text":"Possiedono l'invisibile in modo tale da descriverlo"},{"number":42,"text":"Vogliono tramare un'insidia? Saranno piuttosto i miscredenti ad essere ingannati"},{"number":43,"text":"Oppure hanno un altro dio all'infuori di Allah? Gloria a Lui, Egli è ben al di sopra di quanto [Gli] associano"},{"number":44,"text":"Se vedessero cadere un pezzo di cielo, direbbero: “È un cumulo di nuvole”"},{"number":45,"text":"Lasciali [stare] dunque, finché non incontreranno quel loro Giorno in cui saranno folgorati"},{"number":46,"text":"il Giorno in cui la loro astuzia non gioverà loro in alcunché e non saranno aiutati"},{"number":47,"text":"In verità gli ingiusti saranno puniti già prima di quello. Ma la maggior parte di loro non lo sa"},{"number":48,"text":"Sopporta con pazienza il decreto del tuo Signore, poiché in verità sei sotto i Nostri occhi. Glorifica e loda il tuo Signore quando ti alzi"},{"number":49,"text":"e glorificaLo durante la notte e al declinare delle stelle"}]}