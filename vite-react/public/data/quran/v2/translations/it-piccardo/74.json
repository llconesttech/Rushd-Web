{"number":74,"edition":"it.piccardo","ayahs":[{"number":1,"text":"O tu che sei avvolto nel mantello"},{"number":2,"text":"alzati e ammonisci"},{"number":3,"text":"e il tuo Signore magnifica"},{"number":4,"text":"e le tue vesti purifica"},{"number":5,"text":"allontanati dall'abiezione"},{"number":6,"text":"Non dar nulla sperando di ricevere di più"},{"number":7,"text":"ma sopporta con pazienza per il tuo Signore"},{"number":8,"text":"Quando sarà soffiato nel Corno"},{"number":9,"text":"quello sarà un Giorno difficile"},{"number":10,"text":"niente affatto facile per i miscredenti"},{"number":11,"text":"LasciaMi solo con colui che ho creato"},{"number":12,"text":"cui ho concesso abbondanza di beni"},{"number":13,"text":"e figli al suo fianco"},{"number":14,"text":"al quale ho facilitato ogni cosa"},{"number":15,"text":"e che ancora desidera che gli dia di più"},{"number":16,"text":"No, invero è stato refrattario ai Nostri segni"},{"number":17,"text":"lo costringerò a una dura salita"},{"number":18,"text":"Ha ponderato e l'ha definito"},{"number":19,"text":"Perisca per come l'ha definito"},{"number":20,"text":"sì, perisca per come l'ha definito"},{"number":21,"text":"Quindi ha guardato"},{"number":22,"text":"si è accigliato e rabbuiato"},{"number":23,"text":"Ha volto le spalle, si è fatto altero"},{"number":24,"text":"e ha detto: “Questo non è che magia appresa"},{"number":25,"text":"non è altro che un discorso di un uomo”"},{"number":26,"text":"Lo getterò nel Calore che brucia"},{"number":27,"text":"Chi mai ti dirà cos'è il Calore che brucia"},{"number":28,"text":"Nulla risparmia, non lascia nulla"},{"number":29,"text":"carbonizza gli uomini"},{"number":30,"text":"Gli stanno a guardia diciannove [angeli]"},{"number":31,"text":"Non ponemmo che angeli a guardia del fuoco, fissando il loro numero solo per tentare i miscredenti affinché credessero con fermezza quelli cui è stato dato il Libro e aumentasse la fede dei credenti e non dubitassero coloro cui è stata data la Scrittura e i credenti, e affinché coloro che hanno morbo nel cuore e i miscredenti dicessero: “Cosa vuol significare Allah con questa metafora?”. È così che Allah travia chi vuole e guida chi vuole.Non conosce le truppe del tuo Signore altri che Lui"},{"number":32,"text":"No, per la luna"},{"number":33,"text":"per la notte quando volge al termine"},{"number":34,"text":"e per l'aurora quando si mostra"},{"number":35,"text":"il Calore è davvero uno dei segni più grandi"},{"number":36,"text":"un monito per gli uomini"},{"number":37,"text":"per chi di voi vuole avanzare [nella fede] o indietreggiare"},{"number":38,"text":"Ogni anima è pegno di quello che ha compiuto"},{"number":39,"text":"eccetto i compagni della destra"},{"number":40,"text":"[saranno] nei Giardini e si interpelleranno a vicenda"},{"number":41,"text":"a proposito dei colpevoli"},{"number":42,"text":"“Cosa mai vi ha condotti al Calore che brucia?”"},{"number":43,"text":"Risponderanno: “Non eravamo tra coloro che eseguivamo l'orazione"},{"number":44,"text":"né nutrivamo il povero"},{"number":45,"text":"e chiacchieravamo vanamente con i chiacchieroni"},{"number":46,"text":"e tacciavamo di menzogna il Giorno del Giudizio"},{"number":47,"text":"finché non ci pervenne la certezza”"},{"number":48,"text":"Non gioverà loro l'intercessione di intercessori"},{"number":49,"text":"Ma perché mai si scostano dal Monito"},{"number":50,"text":"Sembravano onagri spaventati"},{"number":51,"text":"che fuggono davanti a un leone"},{"number":52,"text":"Ciascuno di loro vorrebbe che gli fossero dati fogli dispiegati"},{"number":53,"text":"No, non hanno invece alcun timore dell'altra vita"},{"number":54,"text":"No, in verità questo è un Monito"},{"number":55,"text":"Se ne ricordi dunque chi vuole"},{"number":56,"text":"Ma non se ne ricorderanno altrimenti che se Allah vuole. Egli è il più Degno di essere temuto, è il Detentore del perdono"}]}