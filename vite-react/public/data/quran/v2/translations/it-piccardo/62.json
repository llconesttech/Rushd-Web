{"number":62,"edition":"it.piccardo","ayahs":[{"number":1,"text":"Glorifica Allah ciò che è nei cieli e sulla terra, il Re, il Santo, l'Eccelso, il Saggio"},{"number":2,"text":"Egli è Colui Che ha inviato tra gli illetterati un Messaggero della loro gente, che recita i Suoi versetti, li purifica e insegna loro il Libro e la Saggezza, anche se in precedenza erano in errore evidente"},{"number":3,"text":"e ad altri che ancora non li hanno raggiunti [nella fede]. Egli è l' Eccelso, il Saggio"},{"number":4,"text":"Questa è la Grazia di Allah, Egli la concede a chi vuole. Allah è il Detentore della Grazia immensa"},{"number":5,"text":"Coloro cui fu affidata la Torâh e che non la osservarono, assomigliano all'asino che porta i libri. Quanto è detestabile la similitudine di coloro che tacciano di menzogna i segni di Allah: Allah non guida gli ingiusti"},{"number":6,"text":"Di': “O voi che praticate il giudaismo, se pretendete di essere gli alleati di Allah, ad esclusione degli altri uomini, auguratevi la morte, se siete veritieri”"},{"number":7,"text":"Giammai se la augureranno, a causa di quel che hanno commesso le loro mani. Allah ben conosce gli empi"},{"number":8,"text":"Di' [loro, o Muhammad]: “Invero, la morte che fuggite vi verrà incontro, quindi sarete ricondotti a Colui Che conosce l'invisibile e il palese, e vi informerà a proposito di quel che avrete fatto”"},{"number":9,"text":"O credenti, quando viene fatto l'annuncio per l'orazione del Venerdì, accorrete al ricordo di Allah e lasciate ogni traffico. Ciò è meglio per voi, se lo sapeste"},{"number":10,"text":"Quando poi l'orazione è conclusa, spargetevi sulla terra in cerca della grazia di Allah, e molto ricordate Allah, affinché possiate avere successo"},{"number":11,"text":"Quando vedono un commercio o un divertimento, si precipitano e ti lasciano ritto. Di': “Quel che è presso Allah, è migliore del divertimento e del commercio e Allah è il Migliore dei sostentatori”"}]}