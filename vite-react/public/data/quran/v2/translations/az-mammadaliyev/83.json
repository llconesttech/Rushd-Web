{"number":83,"edition":"az.mammadaliyev","ayahs":[{"number":1,"text":"Vay halına çəkidə və ölçüdə aldadanların"},{"number":2,"text":"O kəslər ki, özlərini insanlardan (bir şey) aldıqları zaman onu tam ölçüb alar"},{"number":3,"text":"Onlar üçün ölçdükdə və ya çəkdikdə isə (onu) əskildərlər"},{"number":4,"text":"Məgər onlar (öləndən sonra) diriləcəklərini düşünmürlərmi"},{"number":5,"text":"Özü də dəhşətli bir gündə"},{"number":6,"text":"O gün bütün insanlar (haqq-hesab üçün) aləmlərin Rəbbinin (Allahın) hüzurunda duracaqlar"},{"number":7,"text":"Xeyr! Şübhəsiz ki, pis əməllərə uyanların (kafirlərin) əməl dəftəri (şeytanların əməllərinin yazıldığı və ya Cəhənnəmin ən alt təbəqəsi olan) Siccindədir"},{"number":8,"text":"Sən nə bilirsən (haradan bilirsən) ki, Siccin nədir?! (Və ya: Siccin nədir, bilirsənmi)"},{"number":9,"text":"O, yazılı bir kitabdır"},{"number":10,"text":"O gün vay halına yalan sayanların"},{"number":11,"text":"O kəslər ki, haqq-hesab gününü yalan sayarlar"},{"number":12,"text":"Bunu isə ancaq həddini aşan, günaha batan yalan sayar"},{"number":13,"text":"Ayələrimiz ona oxunduğu zaman: “(Bunlar) qədimlərin əfsanələridir (uydurmalarıdır!)” – deyər"},{"number":14,"text":"Xeyr (belə deyildir). Əslində onların qəlblərini qazandıqları (günahlar) qaplamışdır"},{"number":15,"text":"Xeyr, o gün Rəbbinin mərhəmətindən məhrum olacaqlar"},{"number":16,"text":"Sonra Cəhənnəmə varid qalacaqlar"},{"number":17,"text":"Sonra da onlara: “Bu sizin (dünyada) yalan saydığınız (Cəhənnəmdir)!” deyiləcəkdir"},{"number":18,"text":"Xeyr! (Mö’minlərlə kafirlər eyni ola bilməzlər). Şübhəsiz ki, yaxşı əməl və itaət sahibi olan mö’minlərin əməl dəftəri (Allahın ən müxlis bəndələrinin əməlləri yazıldığı və ya Cənnətin ən yüksək mərtəbəsi olan) İlliyyundadır"},{"number":19,"text":"Sən nə bilirsən (haradan bilirsən) ki, İlliyyun nədir"},{"number":20,"text":"O, yazılı bir kitabdır"},{"number":21,"text":"Onu ancaq (Allaha) yaxın olan mələklər görə bilər"},{"number":22,"text":"Həqiqətən, yaxşı əməl və itaət sahibi olan mö’minlər Nəim cənnətlərində olacaqlar"},{"number":23,"text":"Onlar taxtlar üstündə (əyləşib Allahın hazır etdiyi ne’mətlərə) tamaşa edəcəklər"},{"number":24,"text":"Sən (ey Peyğəmbər!) onların üzlərində cənnət sevinci görəcəksən"},{"number":25,"text":"Onlara (gözəl ətirli, təmiz) möhürlü (qablarda olan) şərab (rəhiq) içirdiləcəkdir"},{"number":26,"text":"Onun (içində rəhiq olan qabın) möhürü müşkdür. Qoy yarışanlar onun üçün yarışsınlar"},{"number":27,"text":"Ona təsnim (suyu) qatılmışdır"},{"number":28,"text":"O (təsnim) elə bir çeşmədir ki, ondan (təmiz halda) yalnız (Allaha) yaxın olanlar içər (qalanlara isə o rəhiq şərabına qatılıb verirlər)"},{"number":29,"text":"Həqiqətən, günahkarlar iman gətirmiş kimsələrə (dünyada) gülürdülər"},{"number":30,"text":"(Mö’minlərin) yanlarından keçərkən (onları dolamaq məqsədilə) bir-birinə qaş-göz edirdilər"},{"number":31,"text":"Ailələrinin (yaxın adamlarının) yanına qayıtdıqda isə (onları doladıqları üçün) kefləri kök qayıdırdılar"},{"number":32,"text":"Onlar (mö’minləri) gördükdə: “Doğrusu, bunlar (haqq yoldan) azanlardır!” – deyirdilər"},{"number":33,"text":"Halbuki onlara (mö’minlərə) nəzarətçi göndərilməmişdir"},{"number":34,"text":"Bu gün isə mö’minlər kafirlərə güləcəklər"},{"number":35,"text":"Onlar taxtlar üstündə (əyləşib) baxacaqlar (ki, görsünlər)"},{"number":36,"text":"Kafirlər öz əməllərinin cəzasını aldılarmı?! (Əlbəttə, aldılar)"}]}