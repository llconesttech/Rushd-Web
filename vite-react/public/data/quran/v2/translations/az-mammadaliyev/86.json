{"number":86,"edition":"az.mammadaliyev","ayahs":[{"number":1,"text":"And olsun göyə və gecə gələnə! (Gecə peyda olub gündüz qeyb olana)"},{"number":2,"text":"(Ya Peyğəmbər!) Sən nə bilirsən (haradan bilirsən) ki, gecə gələn nədir"},{"number":3,"text":"(O, zülməti yaran) parlaq ulduzdur"},{"number":4,"text":"Elə bir kimsə yoxdur ki, onun üstündə bir gözətçi (mələk) olmasın"},{"number":5,"text":"Elə isə insan nədən yaradıldığına (bəsirət gözü ilə) bir baxsın"},{"number":6,"text":"O, axıb tökülən bir sudan (nütfədən) yaradılmışdır"},{"number":7,"text":"(O su kişilərin) bel sümüyündən, (qadınların isə) köks sümüyündən çıxar"},{"number":8,"text":"Həqiqətən, (Allah) insanı (öləndən sonra) yenidən diriltməyə qadirdir"},{"number":9,"text":"Bütün sirlərin aşkar olacağı o qiyamət günü"},{"number":10,"text":"(O gün) insanın nə (əzabı dəf edəcək) bir qüvəsi, nə də bir köməkçisi olar"},{"number":11,"text":"And olsun yağış sahibi olan göyə"},{"number":12,"text":"And olsun (növbənöv bitkilər yetirmək üçün) yarılan yerə ki"},{"number":13,"text":"Bu (Qur’an haqla nahaqqı) ayırd edən kəlamdır"},{"number":14,"text":"O, oyun-oyuncaq (əyləncə) deyildir"},{"number":15,"text":"Həqiqətən, (Məkkə müşrikləri Qur’anın nurunu söndürmək üçün) hiylə qurdular"},{"number":16,"text":"Mən də (hiylələrinə qarşı) onlara cəza verirəm"},{"number":17,"text":"Elə isə (ya Peyğəmbər!) kafirlərə möhlət ver! Onlara azacıq möhlət ver"}]}