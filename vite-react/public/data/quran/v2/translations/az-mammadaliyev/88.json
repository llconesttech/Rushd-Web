{"number":88,"edition":"az.mammadaliyev","ayahs":[{"number":1,"text":"(Ya Peyğəmbər! Dəhşəti aləmi) bürüyəcək qiyamətin xəbəri sənə gəlib çatdımı"},{"number":2,"text":"(O gün) bir çox üzlər zəlil görkəm alacaq"},{"number":3,"text":"(Onlar Cəhənnəmin pillələrinə çıxıb-düşməklə boş yerə) zəhmət çəkib yorulacaq"},{"number":4,"text":"Yanar oda girəcəkdir"},{"number":5,"text":"Və onlara qaynar bulaqdan (su) içirdiləcəkdir"},{"number":6,"text":"Onların yeməyi (zəhərdən və acı) zəri’dən başqa bir şey olmayacaqdır"},{"number":7,"text":"(O yemək onlara) nə qüvvət verər, nə də aclıqdan qurtarar"},{"number":8,"text":"(O gün) bir çox üzlər sevinəcək"},{"number":9,"text":"(Dünyadakı) zəhmətindən razı qalacaq"},{"number":10,"text":"(Dərəcəsi, qədir-qiyməti) yüksək Cənətdə olacaq"},{"number":11,"text":"Və orada heç bir boş söz (lağlağı) eşitməyəcəkdir"},{"number":12,"text":"Orada axar bulaq"},{"number":13,"text":"Orada uca taxtlar"},{"number":14,"text":"(Çeşmələr kənarında) piyalələr"},{"number":15,"text":"Bir-birinin yanına düzülmüş (yumşaq) balışlar"},{"number":16,"text":"Və döşənmiş (nəfis) xalılar vardır"},{"number":17,"text":"Məgər dəvəyə baxmırlar ki, necə yaradılmışdır"},{"number":18,"text":"Göyə (baxmırlar ki) necə ucaldılmışdır"},{"number":19,"text":"Dağlara (baxmırlar ki) necə dikəldilmişdir"},{"number":20,"text":"Və yerə (baxmırlar ki) necə döşədilmişdir"},{"number":21,"text":"(Ya Peyğəmbər! Mənim bəndələrimə) öyüd-nəsihət ver. Sən ancaq öyüd-nəsihət verənsən"},{"number":22,"text":"Sən onların üzərində hakim deyilsən"},{"number":23,"text":"Lakin kim (imandan) üz döndərib (Qur’anı) inkar etsə"},{"number":24,"text":"Allah onu ən böyük əzaba (axirət əzabına) düçar edər"},{"number":25,"text":"Şübhəsiz ki, onların axır dönüşü Bizədir"},{"number":26,"text":"Onlarla haqq-hesab çəkmək də Bizə aiddir"}]}