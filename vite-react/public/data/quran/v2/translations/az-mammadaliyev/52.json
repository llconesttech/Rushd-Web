{"number":52,"edition":"az.mammadaliyev","ayahs":[{"number":1,"text":"And olsun (Allahın Musa ilə danışdığı) Tur dağına"},{"number":2,"text":"And olsun yazılmış kitaba (Tövrata, Qur’ana, yaxud bütün ilahi kitablara)"},{"number":3,"text":"Açıq dəri üzərində (olan kitaba)"},{"number":4,"text":"And olsun (mələklərin ibadət etdiyi) Beytülmə’mura"},{"number":5,"text":"And olsun yüksək tavana (uca göyə)"},{"number":6,"text":"Və dolub daşan (alovlanan) dənizə ki"},{"number":7,"text":"Rəbbinin əzabı (Ya Peyğəmbər!) mütləq vaqe olacaqdır"},{"number":8,"text":"Onu heç kəs dəf edə bilməz"},{"number":9,"text":"O gün göy hərəkətə gəlib fırlanacaq (çalxalanacaq)"},{"number":10,"text":"Dağlar yerindən qopub (havada toz kimi) oynayacaqdır"},{"number":11,"text":"O gün vay (peyğəmbərləri) yalançı hesab edənlərin halına"},{"number":12,"text":"O kəslər ki, (dünyada) yalana qurşanıb qəflət içində oynayarlar"},{"number":13,"text":"O gün onlar zorla cəhənnəm oduna sürüklənəcəklər"},{"number":14,"text":"(Onlara belə deyiləcəkdir:) “Bu sizin (dünyada) yalan hesab etdiyiniz cəhənnəm odudur"},{"number":15,"text":"(Vəhyə, Qur’ana sehr dediyiniz kimi) bu da sehrdir, yoxsa (gözünüz qapanıb onun həqiqət olduğunu) görmürsünüz"},{"number":16,"text":"Yanın orada! İstər dözün, istər yox; sizin üçün eynidir (həmişəlik Cəhənnəmdə qalacaqsınız). Siz ancaq etdiyiniz əməllərin cəzasını çəkəcəksiniz!”"},{"number":17,"text":"Müttəqilər isə, şübhəsiz ki, cənnətlər və ne’mətlər içində olacaqlar"},{"number":18,"text":"Rəbbinin onlara əta etdiyi ne’mətlərdən zövq (ləzzət) alacaqlar. Rəbbi onları cəhənnəm əzabından qorumuşdur"},{"number":19,"text":"(Onlara belə deyiləcəkdir:) “(Dünyada) etdiyiniz yaxşı əməllərin müqabilində nuşcanlıqla yeyin-için"},{"number":20,"text":"Səf-səf düzülmüş taxtlara söykəndiyiniz halda!” Biz onları iri (ahu) gözlü hurilərlə evləndirəcəyik"},{"number":21,"text":"İman gətirib övladları imanla arxalarınca gedənlərin nəsillərini də (Cənnətdə) özlərinə qoşacağıq. Onların əməllərindən heç bir şey əskiltməyəcəyik. Hər kəs öz əməlinin girovudur"},{"number":22,"text":"Onları istədikləri meyvə və ətlə (bol-bol) tə’min edəcəyik"},{"number":23,"text":"Onlar orada bir-birinə (şərab dolu) qədəh ötürəcəklər. Onda (cənnət şərabının xislətində dünyakından fərqli olaraq) nə lağlağılıq, nə də günaha təhrik vardır"},{"number":24,"text":"Onların ətrafında (xidmət üçün) özlərinə məxsus olan, sədəf içində gizlənmiş inci kimi gözəl oğlanlar dolanacaqlar"},{"number":25,"text":"Onlar (dünyada gördükləri işlər barəsində) bir-birindən hal-əhval tutmağa başlayacaqlar"},{"number":26,"text":"Və (söhbət əsnasında) belə deyəcəklər: “Biz bundan əvvəl (dünyada) ailəmiz içində olarkən (Rəbbimizin əzabından) qorxardıq"},{"number":27,"text":"Artıq Allah bizə mərhəmət buyurub (minnət qoyub) bizi cəhənnəm (səmum) əzabından qorudu"},{"number":28,"text":"Biz bundan əvvəl (dünyada) Ona ibadət edirdik. Şübhəsiz ki, O, (və’dinə sadiq) kərəm sahibidir, rəhm edəndir!”"},{"number":29,"text":"Elə isə (ya Peyğəmbər! Sən müşriklərə) öyüd-nəsihət ver. Sən öz Rəbbinin ne’məti (nübüvvət və islam dini) sayəsində nə kahinsən, nə də divanə"},{"number":30,"text":"Yoxsa onlar (sənin barəndə): “(O) şairdir. Biz (ruzigarın gərdişi nəticəsində) onun başına gələcək müsibəti (ölüb getməsini) gözləyirik!” – deyirlər"},{"number":31,"text":"De: “Gözləyin, mən də sizinlə birlikdə (sizin başınıza gələcək müsibəti) gözlələyənlərdənəm!”"},{"number":32,"text":"Yoxsa onların puç ağılları bunu (bu cür batil sözləri deməyi) onlara əmr edir? Xeyr, onlar azğın bir qövmdürlər"},{"number":33,"text":"Yoxsa onlar: “Onu (Qur’anı) özündən uydurdun!” - deyirlər. Xeyr, onlar (həsədləri, təkəbbürləri və inadları üzündən) iman gətirmirlər"},{"number":34,"text":"Əgər doğru deyirlərsə, qoy onlar bunun (bu Qur’an) kimi bir kəlam gətirsinlər"},{"number":35,"text":"Yoxsa onlar heç bir şeydən (xaliqsiz) yarandılar?! Yaxud onlar (öz-özlərini) yaradanlardır"},{"number":36,"text":"Yoxsa göyləri və yeri yaratdılar?! Xeyr, onlar (Allaha) ürəkdən inanmırlar"},{"number":37,"text":"Yoxsa (ya Peyğəmbər) sənin Rəbbinin xəzinələri onlardadır?! Yaxud (hər şeyə) onlar hakimdirlər"},{"number":38,"text":"Yoxsa onların üstünə çıxıb (vəhyi) dinlədikləri bir nərdivanı vardır?! Elə isə qoy onların (vəhyi) dinləyənləri açıq-aşkar bir dəlil gətirsinlər"},{"number":39,"text":"Yoxsa qızlar Onun (Allahın), oğlanlar isə sizindir"},{"number":40,"text":"Yoxsa (ya Peyğəmbər! Risaləti təbliğ etdiyinə görə) sən onlardan bir ücrət (mükafat) istəyirsən və onlar ağır borc yükü altındadırlar"},{"number":41,"text":"Yoxsa onlar qeybi bilir və (orada olanı) yazırlar?! (Qiyamətin, axirət həyatının olmadığını oradan öyrənib Muhəmməd əleyhissəlamla mübahisə edirlər)"},{"number":42,"text":"Yoxsa (ya Peyğəmbər! Sənə qarşı) bir tələ qurmaq istəyirlər? Amma kafirlər özləri o tələyə düşəcəklər"},{"number":43,"text":"Yoxsa onların Allahdan başqa bir tanrısı vardır? Allah bunların Ona qoşduqları şəriklərdən tamamilə uzaqdır"},{"number":44,"text":"Əgər onlar göyün bir parçasının (başlarına) düşdüyünü görsələr: “Bulud topasıdır!” – deyərlər (özlərinə əzab gəldiyinə inanmazlar)"},{"number":45,"text":"Elə isə (dəhşətdən) sarsılıb karıxacaqları günə qovuşana qədər sən onları tərk et"},{"number":46,"text":"O gün hiylələri onlara heç bir fayda verməyəcəkdir (Allahın əzabını onlardan dəf edə bilməyəcək) və onlara heç bir kömək olunmayacaqdır"},{"number":47,"text":"Şübhəsiz ki, zalımları (kafirləri) hələ bundan başqa da (dünyada və qəbir evində) əzab gözləyir. Lakin onların əksəriyyəti (bunu) bilməz"},{"number":48,"text":"(Ya Peyğəmbər!) Sən öz Rəbinin hökmünə səbr et! Şübhəsiz ki, sən Bizim gözümüzün qabağındasan (himayəmiz altındasan). (Namaza) qalxdıqda Rəbbini həmd-səna ilə zikr et"},{"number":49,"text":"Gecənin bir vaxtında nə ulduzlar batandan sonra (dan yeri söküləndə, yaxud sübh çağı) da Allahı təqdis edib şə’ninə tə’riflər de! (Gün ərzində vacib və əlavə namazları qıl)"}]}