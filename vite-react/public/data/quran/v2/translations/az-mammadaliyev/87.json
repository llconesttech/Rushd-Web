{"number":87,"edition":"az.mammadaliyev","ayahs":[{"number":1,"text":"(Ya Peyğəmbər!) Ən uca olan Rəbbinin adını pak (müqəddəs) tutub şə’ninə təriflər de"},{"number":2,"text":"O Rəbbin ki, (hər şeyi) xəlq etdi və nizama saldı"},{"number":3,"text":"O Rəbbin ki, (hər şeyin keyfiyyətini, xüsusiyyətini, davam müddətini) əzəldən müəyyən etdi və (hamıya) yol göstərdi"},{"number":4,"text":"O Rəbbin ki, (torpağı yarıb ondan yamyaşıl) otlar çıxartdı"},{"number":5,"text":"Sonra da onu (qupquru) qara çör-çöpə döndərdi"},{"number":6,"text":"(Ya Peyğəmbər!) Biz sənə (Qur’anı) oxudacağıq və sən (onu) unutmayacaqsan"},{"number":7,"text":"Yalnız Allahın dilədiyindən (hökmünü ləğv etdiyimiz bu və ya digər ayədən) başqa! Şübhəsiz ki, O, aşkarı da, gizlini də bilir"},{"number":8,"text":"Biz sənə ən asan olanı (islam şəriətini) müyəssər edərik"},{"number":9,"text":"(Ya Peyğəmbər!) Əgər nəsihət etmək fayda versə, (ümmətinə Qur’anla) öyüd-nəsihət ver"},{"number":10,"text":"(Allahdan) qorxan kimsə mütləq öyüd-nəsihət qəbul edəcəkdir"},{"number":11,"text":"Bədbəxt (kafir) isə ondan (öyüd-nəsihətdən) qaçacaqdır"},{"number":12,"text":"(O bədbəxt ki) ən böyük oda (cəhənnəm oduna) girəcəkdir"},{"number":13,"text":"Orada nə öləcək, nə də yaşayacaqdır! (Nə ölü kimi ölü, nə də diri kimi diri olacaqdır)"},{"number":14,"text":"(Günahlardan) təmizlənən kimsə isə nicat tapacaqdır"},{"number":15,"text":"O kimsə ki, Rəbbinin adını zikr edib namaz qılar"},{"number":16,"text":"Lakin siz (ey insanlar!) dünyanı üstün tutursunuz"},{"number":17,"text":"Halbuki axirət daha xeyirli və daha baqidir"},{"number":18,"text":"Həqiqətən, bu deyilənlər (Qur’andan) əvvəlki kitablarda mövcuddur"},{"number":19,"text":"İbrahimin və Musanın kitablarında"}]}