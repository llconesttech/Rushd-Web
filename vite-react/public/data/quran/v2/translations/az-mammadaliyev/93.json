{"number":93,"edition":"az.mammadaliyev","ayahs":[{"number":1,"text":"And olsun səhərə"},{"number":2,"text":"And olsun sakitləşməkdə olan (və ya: getdikcə zülməti artan) gecəyə ki"},{"number":3,"text":"(Sənə bir neçə gün vəhy nazil etməməklə) Rəbbin səni (ya Peyğəmbər!) nə tərk etdi, nə də sənə acığı tutdu"},{"number":4,"text":"Şübhəsiz ki, axirət sənin üçün dünyadan daha xeyirlidir"},{"number":5,"text":"Həqiqətən, Rəbbin sənə (qiyamət günü ən uca şəfaət məqamı, Cənnətdə tükənməz ne’mətlər) bəxş edəcək və sən (Ondan) razı qalacaqsan"},{"number":6,"text":"Məgər O səni yetim ikən tapıb sığınacaq vermədimi"},{"number":7,"text":"Sənin şaşqın (yaxud: uşaq vaxtı Məkkə vadisində azmış) vəziyyətdə tapıb yol göstərmədimi"},{"number":8,"text":"Səni yoxsul ikən tapıb dövlətli etmədimi"},{"number":9,"text":"Elə isə yetimə zülm etmə"},{"number":10,"text":"Dilənçini də (qapıdan) qovma"},{"number":11,"text":"Və (həmişə) Rəbbinin sənə olan ne’mətindən söhbət aç"}]}