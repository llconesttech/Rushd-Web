{"number":81,"edition":"ms.basmeih","ayahs":[{"number":1,"text":"Apabila matahari dilingkari cahayanya (dan hilang lenyap)"},{"number":2,"text":"Dan apabila bintang-bintang gugur berselerak"},{"number":3,"text":"Dan apabila gunung-ganang di terbangkan ke angkasa (setelah dihancurkan menjadi debu)"},{"number":4,"text":"Dan apabila unta-unta yang bunting terbiar"},{"number":5,"text":"Dan apabila binatang-binatang liar dihimpunkan"},{"number":6,"text":"Dan apabila lautan meluap-luap bercampur-baur"},{"number":7,"text":"Dan apabila tiap-tiap diri disatukan dengan pasangannya"},{"number":8,"text":"Dan apabila anak perempuan yang ditanam hidup-hidup: ditanya"},{"number":9,"text":"Dengan dosa apakah ia dibunuh"},{"number":10,"text":"Dan apabila surat-surat amal dibentangkan"},{"number":11,"text":"Dan apabila langit ditanggalkan dari tempatnya"},{"number":12,"text":"Dan apabila neraka dinyalakan menjulang"},{"number":13,"text":"Dan apabila Syurga didekatkan"},{"number":14,"text":"(Setelah semuanya itu berlaku), tiap-tiap orang akan mengetahui tentang amal yang telah dibawanya"},{"number":15,"text":"Oleh itu, Aku bersumpah dengan bintang-bintang yang tenggelam timbul"},{"number":16,"text":"Yang beredar, juga yang tetap pada tempatnya"},{"number":17,"text":"Dan malam, apabila ia hampir habis"},{"number":18,"text":"Dan siang, apabila ia mulai terang"},{"number":19,"text":"Sebenarnya Al-Quran itu, sungguh-sungguh Kalamullah (yang disampaikan oleh Jibril) Utusan yang mulia"},{"number":20,"text":"Yang kuat gagah, lagi berkedudukan tinggi di sisi Allah yang mempunyai Arasy"},{"number":21,"text":"Yang ditaati di sana (dalam kalangan malaikat), lagi dipercayai"},{"number":22,"text":"Dan sebenarnya sahabat kamu (Nabi Muhammad) itu (wahai golongan yang menentang Islam), bukanlah ia seorang gila (seperti yang kamu tuduh)"},{"number":23,"text":"Dan (Nabi Muhammad yakin bahawa yang disampaikan kepadanya ialah wahyu dari Tuhan, kerana) demi sesungguhnya! Nabi Muhammad telah mengenal dan melihat Jibril di kaki langit yang nyata"},{"number":24,"text":"Dan bukanlah Nabi Muhammad seorang yang boleh dituduh dan disangka buruk, terhadap penyampaiannya mengenai perkara-perkara yang ghaib"},{"number":25,"text":"Dan sebenarnya Al-Quran itu bukanlah perkataan Syaitan yang kena rejam"},{"number":26,"text":"(Dengan yang demikian) maka ke manakah kamu hendak pergi (kiranya kamu masih menyeleweng dari jalan Al-Quran)"},{"number":27,"text":"Al-Quran itu tidak lain hanyalah peringatan bagi seluruh penduduk alam"},{"number":28,"text":"Iaitu bagi sesiapa dari kamu yang mahu tetap teguh di atas jalan (Islam) yang betul"},{"number":29,"text":"Dan kamu tidak dapat menentukan kemahuan kamu (mengenai sesuatupun), kecuali dengan cara yang diatur oleh Allah, Tuhan yang memelihara dan mentadbirkan seluruh alam"}]}