{"number":26,"edition":"ms.basmeih","ayahs":[{"number":1,"text":"Taa, Siin, Miim"},{"number":2,"text":"Ini ialah ayat-ayat Kitab (Al-Quran) yang jelas nyata"},{"number":3,"text":"Jangan-jangan pula engkau (wahai Muhammad), membinasakan dirimu dengan menanggung dukacita, kerana mereka tidak menjadi orang-orang yang beriman"},{"number":4,"text":"Kalau Kami mahu, tentulah Kami akan turunkan kepada mereka satu mukjizat dari langit, yang menjadikan mereka tunduk kepadanya"},{"number":5,"text":"Dan tidak datang kepada mereka peringatan serta pengajaran yang baharu dari (Allah) Ar-Rahman, melainkan mereka tetap berpaling mengingkarinya"},{"number":6,"text":"Oleh kerana mereka telah mendustakan Al-Quran, maka sudah tentu akan datang kepada mereka berita-berita (azab) mengenai perkara yang mereka ejek-ejek itu"},{"number":7,"text":"Masihkah mereka berdegil dan tidak memperhatikan bumi, berapa banyak kami tumbuhkan padanya dari berbagai jenis tanaman yang memberi banyak manfaat"},{"number":8,"text":"Sesungguhnya pada yang demikian itu terdapat satu tanda (yang membuktikan kekuasaan dan rahmat pengurniaan Allah); dan (dalam pada itu), kebanyakan mereka tidak juga beriman"},{"number":9,"text":"Dan sesungguhnya Tuhanmu (wahai Muhammad) Dia lah sahaja Yang Maha Kuasa, lagi Maha Mengasihani"},{"number":10,"text":"Dan (ingatkanlah peristiwa) ketika Tuhanmu menyeru Nabi Musa: \"Hendaklah engkau mendatangi kaum yang zalim"},{"number":11,"text":"Iaitu kaum Firaun; tidakkah mereka mahu mengawal diri dari kemurkaanKu"},{"number":12,"text":"Nabi Musa merayu dengan berkata: \"Wahai Tuhanku, sesungguhnya aku takut bahawa mereka akan mendustakan daku"},{"number":13,"text":"Dan akan sempit pula dadaku serta tidak lancar lidahku; oleh itu utuskanlah perintahMu kepada Harun (supaya ia membantuku)"},{"number":14,"text":"Dan lagi mereka ada mengemukakan satu tuduhan jenayah terhadapku; oleh itu aku takut mereka akan membunuhku"},{"number":15,"text":"Allah berfirman: \"Jangan! Jangan fikir (akan berlaku apa yang engkau bimbangkan itu)! Oleh itu pergilah kamu berdua membawa mukjizat-mukjizat Kami (yang membuktikan kebenaran kamu); sesungguhnya Kami ada bersama-sama kamu: mendengar"},{"number":16,"text":"Maka pergilah kamu kepada Firaun, kemudian katakanlah kepadanya: sesungguhnya kami adalah utusan Tuhan sekalian alam"},{"number":17,"text":"Menyuruhmu membebaskan kaum Bani Israil mengikut kami"},{"number":18,"text":"Firaun menjawab: \"Bukankah kami telah memeliharamu dalam kalangan kami semasa engkau kanak-kanak yang baharu lahir, serta engkau telah tinggal dalam kalangan kami beberapa tahun dari umurmu"},{"number":19,"text":"Dan (bukankah) engkau telah melakukan satu perbuatan (jenayah) yang telah engkau lakukan dan (dengan itu) engkau dari orang-orang yang tidak mengenang budi"},{"number":20,"text":"Nabi Musa berkata: \"Aku melakukan perbuatan yang demikian sedang aku ketika itu dari orang-orang yang belum mendapat petunjuk"},{"number":21,"text":"Lalu aku melarikan diri dari kamu, ketika aku merasa takut kepada kamu; kemudian Tuhanku mengurniakan daku ilmu pengetahuan ugama, dan menjadikan daku seorang RasulNya"},{"number":22,"text":"Dan budimu memeliharaku yang engkau bangkit-bangkitkan itu adalah kerana engkau telah bertindak memperhambakan kaum Bani Israil"},{"number":23,"text":"Firaun berkata (dengan sombongnya): \"Dan apa dia Tuhan sekalian alam itu"},{"number":24,"text":"Nabi Musa menjawab. \"Dia lah yang memiliki dan mentadbirkan langit dan bumi serta segala yang ada di antara keduanya, - kalaulah kamu mahu mendapat keyakinan dengan berdalil maka inilah jalannya"},{"number":25,"text":"Firaun berkata kepada orang-orang yang ada di sekelilingnya: \"Tidakkah kamu dengar (apa yang dikatakan olehnya)"},{"number":26,"text":"Nabi Musa menegaskan lagi: \"Dia lah Tuhan yang memiliki dan memelihara kamu dan Tuhan datuk nenek kamu yang telah lalu"},{"number":27,"text":"Firaun berkata (kepada orang-orangnya): \"Sebenarnya Rasul yang diutuskan kepada kamu ini, sungguh gila"},{"number":28,"text":"Nabi Musa (menerangkan lagi tentang keesaan Allah dan kekuasaanNya dengan) berkata: \"Dia lah yang memiliki dan menguasai timur dan barat serta segala yang ada di antara keduanya; kalau kamu orang-orang yang berakal tentulah memahamiNya"},{"number":29,"text":"Firaun berkata: \"Demi sesungguhnya! Jika engkau menyembah Tuhan yang lain daripadaku, sudah tentu aku akan menjadikan engkau dari orang-orang yang dipenjarakan"},{"number":30,"text":"Nabi Musa menjawab: \"Adakah (engkau akan memenjarakan daku juga) walau pun aku membawa kepadamu sesuatu bukti yang jelas nyata"},{"number":31,"text":"Firaun berkata: \"Kalau demikian, bawalah bukti itu jika betul engkau dari orang-orang yang benar"},{"number":32,"text":"Nabi Musa pun mencampakkan tongkatnya, maka tiba-tiba tongkatnya itu menjadi seekor ular yang jelas nyata"},{"number":33,"text":"Dan ia mengeluarkan tangannya, maka tiba-tiba tangannya menjadi putih (bersinar-sinar) bagi orang-orang yang melihatnya"},{"number":34,"text":"Firaun berkata kepada ketua-ketua kaum yang ada dikelilingnya: \"Sesungguhnya orang ini (Musa) ialah seorang ahli sihir yang mahir"},{"number":35,"text":"Ia bertujuan hendak mengeluarkan kamu dari negeri kamu dengan sihirnya, maka apa yang kamu syorkan"},{"number":36,"text":"Mereka berkata: \"Tangguhkanlah dahulu (sebarang tindakan) terhadapnya dan terhadap saudaranya, serta hantarkanlah ke bandar-bandar (negeri Mesir) orang-orang yang mengumpulkan (ahli-ahli sihir)"},{"number":37,"text":"Supaya mereka membawa kepadamu segala ahli sihir yang mahir"},{"number":38,"text":"Lalu dikumpulkanlah ahli-ahli sihir itu pada satu masa yang ditentukan, pada hari (perayaan) yang termaklum"},{"number":39,"text":"Dan dikatakan kepada orang ramai: \"Berkumpulah kamu semuanya"},{"number":40,"text":"Semoga kita (tetap) mengikut (ugama) ahli-ahli sihir itu kiranya merekalah orang-orang yang menang"},{"number":41,"text":"Maka ketika ahli-ahli sihir itu datang, berkatalah mereka kepada Firaun: \"Benarkah kami akan beroleh upah, kiranya kamilah orang-orang yang menang"},{"number":42,"text":"Firaun menjawab: \"Benar, (kamu akan mendapatnya) dan sesungguhnya kamu dengan itu akan menjadi dari orang-orang yang dekat kepadaku"},{"number":43,"text":"Nabi Musa berkata kepada mereka: \"Campakkanlah dahulu apa yang kamu hendak campakkan"},{"number":44,"text":"Lalu mereka mencampakkan tali-tali dan tongkat-tongkat mereka sambil berkata: \"Demi kekuasaan Firaun, sesungguhnya sudah tetap kamilah orang-orang yang akan menang"},{"number":45,"text":"Kemudian Nabi Musa pula mencampakkan tongkatnya, tiba-tiba tongkatnya itu menelan apa yang mereka pura-pura adakan (dengan sihir mereka)"},{"number":46,"text":"Maka (kemenangan Nabi Musa menjadikan) ahli-ahli sihir itu segera merebahkan diri: sujud"},{"number":47,"text":"Sambil berkata: \"Kami beriman kepada Tuhan sekalian alam"},{"number":48,"text":"Tuhan Nabi Musa dan Nabi Harun"},{"number":49,"text":"Firaun berkata: \"Patutkah kamu beriman kepadanya sebelum aku izinkan kamu? Sesungguhnya dia lah (Musa) ketua kamu yang mengajar kamu ilmu sihir; oleh itu kamu akan mengetahui kelak (akibatnya). Demi sesungguhnya, aku akan memotong tangan dan kaki kamu dengan bersilang kemudian aku akan memalang kamu semuanya"},{"number":50,"text":"Mereka menjawab: \"(Ugutanmu itu) tidaklah menjadi hal! Sesungguhnya kami (tidak gentar), kerana kepada Tuhan kamilah kembalinya kami"},{"number":51,"text":"Sesungguhnya kami amat berharap supaya Tuhan Kami mengampunkan dosa-dosa kami, kerana kamilah orang-orang yang mula-mula beriman (dalam peristiwa ini)"},{"number":52,"text":"(Allah berfirman): Dan Kami wahyukan kepada Nabi Musa: \"Hendaklah engkau membawa hamba-hambaKu (kaummu) keluar pada waktu malam; sesungguhnya kamu akan dikejar (oleh Firaun dan tenteranya)"},{"number":53,"text":"(Setelah mengetahui keadaan itu) maka Firaun mengutus (orang-orangnya) ke bandar-bandar (negeri Mesir), untuk mengumpulkan (tenteranya)"},{"number":54,"text":"(Sambil berkata kepada mereka): \"Sesungguhnya orang-orang (Musa) itu adalah segolongan kecil"},{"number":55,"text":"Dan sesungguhnya mereka melakukan perkara yang menyebabkan kita marah"},{"number":56,"text":"Dan sesungguhnya kita sekalian, sentiasa beringat dan berjaga-jaga"},{"number":57,"text":"Dengan sebab itu maka kami jadikan mereka (Firaun dan tenteranya) keluar meninggalkan kebun-kebun dan matair"},{"number":58,"text":"Dan juga khazanah-khazanah kekayaan serta tempat tinggal yang mulia"},{"number":59,"text":"Demikianlah keadaannya; dan Kami jadikan semua peninggalan Firaun dan tenteranya milik Bani Israil sebagai pusaka"},{"number":60,"text":"Maka Firaun dan tenteranya pun mengejar mereka ketika matahari terbit"},{"number":61,"text":"Setelah kedua-dua kumpulan itu nampak satu sama lain, berkatalah orang-orang Nabi Musa: \"Sesungguhnya kita akan dapat ditawan"},{"number":62,"text":"Nabi Musa menjawab: \"Tidak! Jangan fikir (akan berlaku yang demikian)! Sesungguhnya aku sentiasa disertai oleh Tuhanku (dengan pemuliharaan dan pertolonganNya), Ia akan menunjuk jalan kepadaku"},{"number":63,"text":"Lalu Kami wahyukan kepada Nabi Musa: \"Pukulah laut itu dengan tongkatmu\". (Setelah dipukul) maka terbelahlah laut itu (kepada beberapa bahagian), lalu menjadilah air tiap-tiap bahagian yang terbelah itu terangkat seperti gunung yang besar"},{"number":64,"text":"Dan Kami dekatkan golongan yang lain itu ke situ"},{"number":65,"text":"Dan Kami selamatkan Nabi Musa serta orang-orang yang bersama dengannya, semuanya"},{"number":66,"text":"Kemudian Kami tenggelamkan golongan yang lain (yang mengejarnya)"},{"number":67,"text":"Sesungguhnya pada peristiwa yang demikian, terdapat satu tanda (yang membuktikan kekuasaan Allah); dan (dalam pada itu), kebanyakkan mereka tidak juga mahu beriman"},{"number":68,"text":"Dan sesungguhnya Tuhanmu (wahai Muhammad), Dia lah sahaja Yang Maha Kuasa, lagi Maha Mengasihani"},{"number":69,"text":"Dan bacakanlah pula kepada mereka perihal Nabi Ibrahim"},{"number":70,"text":"Ketika ia berkata kepada bapanya dan kaumnya: \"Apa yang kamu sembah"},{"number":71,"text":"Mereka menjawab: \"Kami menyembah berhala-berhala, maka (kerana memuliakannya) kami berkekalan menyembahnya"},{"number":72,"text":"Nabi Ibrahim bertanya: \"Adakah berhala-berhala itu mendengar kamu semasa kamu menyerunya"},{"number":73,"text":"Atau mereka dapat memberikan sesuatu yang ada manfaatnya kepada kamu ataupun menimpakan sesuatu bahaya"},{"number":74,"text":"Mereka menjawab: \"(Tidak satupun!) Bahkan kami dapati datuk nenek kami berbuat demikian"},{"number":75,"text":"Nabi Ibrahim berkata: \"Sudahkah kamu berfikir sehingga nampak gunanya benda-benda yang kamu sembah itu"},{"number":76,"text":"(Yang sekian lama disembah oleh) kamu dan datuk nenek kamu yang dahulu"},{"number":77,"text":"(Aku bertanya demikian) kerana sesungguhnya berhala-berhala itu ialah musuhKu, (aku tidak menyembah) melainkan Allah Tuhan sekalian alam"},{"number":78,"text":"Tuhan yang menciptakan daku (dari tiada kepada ada), maka Dia lah yang memimpin dan memberi petunjuk kepadaku"},{"number":79,"text":"Dan Tuhan yang Dia lah jua memberiku makan dan memberi minum"},{"number":80,"text":"Dan apabila aku sakit, maka Dia lah yang menyembuhkan penyakitku"},{"number":81,"text":"Dan (Dia lah) yang mematikan daku, kemudian Ia menghidupkan daku"},{"number":82,"text":"Dan (Dia lah) yang aku harap-harapkan supaya mengampunkan dosaku pada hari kiamat"},{"number":83,"text":"Wahai Tuhanku, berikanlah daku ilmu pengetahuan ugama, dan hubungkanlah daku dengan orang-orang yang soleh"},{"number":84,"text":"Dan jadikanlah bagiku sebutan yang baik (nama yang harum) dalam kalangan orang-orang yang datang kemudian"},{"number":85,"text":"Dan jadikanlah daku dari orang-orang yang mewarisi Syurga Jannatun-Naiim"},{"number":86,"text":"Dan ampunkanlah bagi bapaku, kerana sesungguhnya ia adalah dari orang-orang yang sesat"},{"number":87,"text":"Dan janganlah engkau hinakan daku pada hari makhluk-makhluk dibangkitkan hidup semula"},{"number":88,"text":"Hari yang padanya harta benda dan anak-pinak tidak dapat memberikan pertolongan sesuatu apapun"},{"number":89,"text":"Kecuali (harta benda dan anak-pinak) orang-orang yang datang mengadap Allah dengan hati yang selamat sejahtera (dari syirik dan penyakit munafik)"},{"number":90,"text":"Dan (pada hari itu) didekatkan Syurga bagi orang-orang yang bertaqwa"},{"number":91,"text":"Dan diperlihatkan neraka jelas nyata kepada orang-orang yang sesat"},{"number":92,"text":"Serta dikatakan kepada mereka: ` Mana dia benda-benda yang kamu sembah dahulu"},{"number":93,"text":"Selain dari Allah? Dapatkah mereka menolong kamu atau menolong dirinya sendiri"},{"number":94,"text":"Lalu mereka dihumbankan ke dalam neraka dengan tertiarap, jatuh bangun berulang-ulang, - mereka dan orang-orang yang sesat bersama"},{"number":95,"text":"Termasuk juga bala tentera iblis semuanya"},{"number":96,"text":"Mereka berkata, sambil bertengkar sesama sendiri dalam neraka"},{"number":97,"text":"Demi Allah! Sesungguhnya kami (semasa di dunia dahulu) adalah di dalam kesesatan yang jelas nyata"},{"number":98,"text":"Kerana kami menyamakan kamu dengan Tuhan sekalian alam"},{"number":99,"text":"Dan tiadalah yang menyesatkan kami melainkan golongan yang berdosa"},{"number":100,"text":"Dengan sebab itu, tiadalah kami beroleh sesiapapun yang memberi pertolongan"},{"number":101,"text":"Dan tiadalah juga sahabat karib yang bertimbang rasa"},{"number":102,"text":"Maka alangkah baiknya kalau kami dapat ke dunia sekali lagi, supaya kami menjadi dari orang-orang yang beriman"},{"number":103,"text":"Sesungguhnya pada peristiwa yang demikian itu terdapat satu tanda (yang membukitkan keesaan Allah dan kekuasaanNya); dan dalam pada itu, kebanyakan mereka tidak juga mahu beriman"},{"number":104,"text":"Dan sesungguhnya Tuhanmu (wahai Muhammad), Dia lah sahaja Yang Maha Kuasa, lagi Maha mengasihani"},{"number":105,"text":"(Demikian juga) kaum Nabi Nuh telah mendustakan Rasul-rasul (yang diutus kepada mereka)"},{"number":106,"text":"Ketika saudara mereka - Nabi Nuh, berkata kepada mereka: \" Hendaknya kamu mematuhi suruhan Allah dan menjauhi laranganNya"},{"number":107,"text":"Sesungguhnya aku ini ialah Rasul yang amanah, (yang diutus oleh Allah) kepada kamu"},{"number":108,"text":"Oleh itu, takutilah kamu akan (kemurkaan) Allah, dan taatlah kepadaku"},{"number":109,"text":"Dan aku tidak meminta kepada kamu sebarang upah mengenai apa yang aku sampaikan (dari Tuhanku); balasanku hanyalah terserah kepada Allah Tuhan sekalian alam"},{"number":110,"text":"Maka dengan yang demikian, takutilah kamu akan (kemurkaan) Allah, dan taatlah kepadaku"},{"number":111,"text":"Mereka menjawab: \"Patutkah kami percaya kepadamu, sedang engkau semata-mata diikut oleh orang-orang yang rendah (pangkatnya dan hina pekerjaannya)"},{"number":112,"text":"Nabi Nuh berkata: \"Dan apalah ada kaitannya pengetahuanku dengan (pangkat dan) pekerjaan mereka"},{"number":113,"text":"Sebenarnya hitungan amal mereka hanya terserah kepada Tuhanku; kalaulah kamu menyedari dan memahaminya (kamu tidak berkata demikian)"},{"number":114,"text":"Dan aku tidak akan menghalau orang-orang yang beriman (daripada bercampur-gaul denganku)"},{"number":115,"text":"Aku ini hanyalah seorang Rasul pemberi amaran yang jelas nyata (kepada semua - tidak kira hina mulia)"},{"number":116,"text":"Mereka (mengugut dengan) berkata: \"Jika engkau tidak mahu berhenti (daripada menyiarkan ugamamu itu) wahai Nuh, sudah tentu engkau akan menjadi dari orang-orang yang direjam"},{"number":117,"text":"Nabi Nuh berdoa dengan berkata: \"Wahai Tuhanku! Sesungguhnya kaumku telah mendustakan daku"},{"number":118,"text":"Oleh itu, hukumkanlah antaraku dengan mereka, dengan hukuman tegas (yang menegakkan yang benar dan melenyapkan yang salah), serta selamatkanlah daku dan orang-orang yang beriman yang bersama-sama denganku"},{"number":119,"text":"Maka Kami selamatkan dia dan orang-orang yang bersama-sama dengannya dalam bahtera yang penuh sarat (dengan berbagai makhluk)"},{"number":120,"text":"Kemudian daripada itu, Kami tenggelamkan golongan (kafir) yang tinggal (tidak turut bersama dalam bahtera)"},{"number":121,"text":"Sesungguhnya pada peristiwa yang demikian, terdapat satu tanda (yang membuktikan kekuasaan Allah); dan dalam pada itu, kebanyakan mereka tidak juga mahu beriman"},{"number":122,"text":"Dan sesungguhnya Tuhanmu (wahai Muhammad), Dia lah sahaja Yang Maha Kuasa, lagi Maha Mengasihani"},{"number":123,"text":"(Demikian juga) kaum Aad telah mendustakan Rasul-rasul (yang diutus kepada mereka)"},{"number":124,"text":"Ketika saudara mereka - Nabi Hud, berkata kepada mereka: \"Hendaknya kamu mematuhi perintah Allah dan menjauhi laranganNya"},{"number":125,"text":"Sesungguhnya aku ini seorang Rasul yang amanah, (yang diutus oleh Allah) kepada kamu"},{"number":126,"text":"Oleh itu, takutilah kamu akan (kemurkaan) Allah, dan taatlah kepadaku"},{"number":127,"text":"Dan aku tidak meminta kepada kamu sebarang upah mengenai apa yang aku sampaikan (dari Tuhanku); balasanku hanyalah terserah kepada Allah Tuhan sekalian alam"},{"number":128,"text":"Patutkah kamu mendirikan pada tiap-tiap tempat yang tinggi bangunan-bangunan yang tersergam, padahal kamu tidak membuatnya dengan sesuatu tujuan yang baik"},{"number":129,"text":"Dan kamu pula bersusah payah mendirikan istana-istana dan benteng-benteng yang kukuh dengan harapan hendak kekal hidup selama-lamanya"},{"number":130,"text":"Dan apabila kamu memukul atau menyeksa, kamu melakukan yang demikian dengan kejam bengis"},{"number":131,"text":"Oleh itu, takutilah kamu akan (kemurkaan) Allah dan taatlah kepadaku"},{"number":132,"text":"Dan berbaktilah kamu kepada Allah yang telah menolong kamu dengan pemberian nikmat-nikmatNya yang kamu sedia mengetahuinya"},{"number":133,"text":"Diberinya kamu binatang-binatang ternak (yang biak) serta anak-pinak (yang ramai)"},{"number":134,"text":"Dan taman-taman (yang indah permai) serta matair-matair (yang mengalir)"},{"number":135,"text":"Sesungguhnya aku takut, (bahawa) kamu akan ditimpa azab seksa hari yang besar (huru-haranya)"},{"number":136,"text":"Mereka menjawab: \"Sama sahaja bagi kami, sama ada engkau beri nasihat pengajaran, atau engkau tidak menjadi dari orang-orang yang memberi nasihat pengajaran"},{"number":137,"text":"Segala apa (yang engkau katakan) ini, hanyalah adat kebiasaan orang-orang dahulu-kala"},{"number":138,"text":"Dan kami pula tidak akan diseksa"},{"number":139,"text":"Akhirnya mereka mendustakan Rasul itu, lalu Kami binasakan mereka. Sesungguhnya pada peristiwa yang demikian, terdapat satu tanda (yang membuktikan kekuasaan Allah); dan dalam pada itu, kebanyakan mereka tidak juga mahu beriman"},{"number":140,"text":"Dan sesungguhnya Tuhanmu (wahai Muhammad), Dia lah sahaja Yang Maha Kuasa, lagi Maha Mengasihani"},{"number":141,"text":"(Demikian juga) kaum Thamud telah mendustakan Rasul-rasul (yang diutus kepada mereka)"},{"number":142,"text":"Ketika saudara mereka - Nabi Soleh, berkata kepada mereka: \"Hendaknya kamu mematuhi perintah Allah dan menjauhi laranganNya"},{"number":143,"text":"Sesungguhnya aku ini Rasul yang amanah, (yang diutus oleh Allah) kepada kamu"},{"number":144,"text":"Oleh itu, takutilah kamu akan (kemurkaan) Allah, dan taatlah kepadaku"},{"number":145,"text":"Dan aku tidak meminta kepada kamu sebarang upah mengenai apa yang aku sampaikan (dari Tuhanku), balasanku hanyalah terserah kepada Allah Tuhan sekalian alam"},{"number":146,"text":"Adakah (kamu fikir), bahawa kamu akan dibiarkan sentiasa bersenang-senang dalam nikmat-nikmat yang ada di dunia ini"},{"number":147,"text":"Di dalam taman-taman (yang indah permai), dan matair-matair (yang mengalir)"},{"number":148,"text":"Dan kebun-kebun tanaman serta pohon-pohon tamar (kurma) yang buah mayangnya halus lembut"},{"number":149,"text":"Dan kamu memahat sebahagian dari gunung-ganang sebagai tempat tinggal - dengan bijak dan bersungguh-sungguh"},{"number":150,"text":"Oleh itu, takutilah kamu akan (kemurkaan) Allah, dan taatlah kepadaku"},{"number":151,"text":"Dan janganlah kamu taati perintah orang-orang yang melampaui batas"},{"number":152,"text":"Iaitu orang-orang yang melakukan kerosakan di bumi dan tidak membuat kebaikan"},{"number":153,"text":"Mereka menjawab: \"Sesungguhnya engkau ini hanyalah salah seorang dari golongan yang kena sihir"},{"number":154,"text":"Engkau hanyalah seorang manusia seperti kami; oleh itu, bawakanlah satu tanda (mukjizat) jika betul engkau dari orang-orang yang benar"},{"number":155,"text":"Nabi Soleh berkata: \"Ini adalah seekor unta betina, (di antara cara-cara hidupnya ialah) air kamu hendaklah menjadi bahagian minumnya sehari, dan bahagian kamu sehari, menurut giliran yang tertentu"},{"number":156,"text":"Dan janganlah kamu menyentuhnya dengan sesuatu yang menyakitinya; (jika kamu menyakitinya) maka akibatnya kamu akan dibinasakan oleh azab seksa hari yang besar (huru-haranya)"},{"number":157,"text":"Akhirnya mereka menikam mati unta itu, kemudian mereka menyesal (setelah melihat kedatangan bala bencana)"},{"number":158,"text":"Lalu mereka ditimpa azab yang membinasakan. Sesungguhnya peristiwa yang demikian mengandungi satu tanda (yang membuktikan kekuasaan Allah); dan dalam pada itu, kebanyakan mereka tidak juga mahu beriman"},{"number":159,"text":"Dan sesungguhnya Tuhanmu (wahai Muhammad), Dia lah sahaja Yang Maha Kuasa, lagi Maha Mengasihani"},{"number":160,"text":"(Demikian juga) kaum Nabi Lut telah mendustakan Rasul-rasul (yang diutus kepada mereka)"},{"number":161,"text":"Ketika saudara mereka - Nabi Lut, berkata kepada mereka: \"Hendaknya kamu mematuhi perintah Allah dan menjauhi laranganNya"},{"number":162,"text":"Sesungguhnya aku ini Rasul yang amanah, (yang diutus oleh Allah) kepada kamu"},{"number":163,"text":"Oleh itu, takutilah kamu akan (kemurkaan) Allah, dan taatlah kepadaku"},{"number":164,"text":"Dan aku tidak meminta kepada kamu sebarang upah mengenai apa yang aku sampaikan (dari Tuhanku); balasanku hanyalah terserah kepada Allah Tuhan sekalian alam"},{"number":165,"text":"Patutkah kamu melakukan hubungan jenis dengan lelaki dari kalangan manusia"},{"number":166,"text":"Dan kamu tinggalkan apa yang diciptakan oleh Tuhan kamu untuk kamu (melakukan hubungan yang halal) dari badan isteri-isteri kamu? (Kamu orang-orang yang bersalah) bahkan kamu adalah kaum yang melampaui batas (keinginan kebanyaKan haiwan)"},{"number":167,"text":"Mereka menjawab: \"Sesungguhnya jika engkau tidak berhenti wahai Lut (daripada mencaci dan menyalahkan kami), nescaya engkau akan diusir keluar"},{"number":168,"text":"Nabi Lut berkata: \"Sesungguhnya aku dari orang-orang yang bencikan perbuatan kamu yang keji itu"},{"number":169,"text":"(Nabi Lut berdoa): \"Wahai Tuhanku, selamatkanlah daku dan keluarga serta pengikut-pengikutku dari apa yang dilakukan oleh golongan (yang jahat) itu"},{"number":170,"text":"Maka Kami selamatkan dia dan keluarganya serta pengikut-pengikutnya - semuanya"},{"number":171,"text":"Kecuali seorang perempuan tua tertinggal dalam golongan yang kena azab itu"},{"number":172,"text":"Kemudian Kami hancurkan yang lain (yang menentang Nabi Lut)"},{"number":173,"text":"Dan Kami hujani mereka dengan hujan (azab yang membinasakan); maka amatlah buruknya hujan azab yang menimpa kaum yang telah diberi amaran"},{"number":174,"text":"Sesungguhnya peristiwa yang demikian, mengandungi satu tanda (yang membuktikan kekuasaan Allah); dan dalam pada itu, kebanyakan mereka tidak juga mahu beriman"},{"number":175,"text":"Dan sesungguhnya Tuhanmu (wahai Muhammad), Dia lah sahaja yang Maha Kuasa, lagi Maha Mengasihani"},{"number":176,"text":"(Demikian juga) penduduk \"Aikah\" telah mendustakan Rasul-rasul (yang diutus kepada mereka)"},{"number":177,"text":"Ketika Nabi Syuaib berkata kepada mereka: \"Hendaknya kamu mematuhi perintah Allah dan menjauhi laranganNya"},{"number":178,"text":"Sesungguhnya aku ini Rasul yang amanah, (yang diutus oleh Allah) kepada kamu"},{"number":179,"text":"Oleh itu, takutilah kamu akan (kemurkaan) Allah, dan taatlah kepadaku"},{"number":180,"text":"Dan aku tidak meminta kepada kamu sebarang upah mengenai apa yang aku sampaikan (dari Tuhanku); balasanku hanyalah terserah kepada Allah Tuhan sekalian alam"},{"number":181,"text":"Hendaklah kamu menyempurnakan sukatan cupak-gantang, dan janganlah kamu menjadi golongan yang merugikan orang lain"},{"number":182,"text":"Dan timbanglah dengan neraca yang betul timbangannya"},{"number":183,"text":"Dan janganlah kamu mengurangi hak-hak orang ramai, dan janganlah kamu bermaharajalela melakukan kerosakan di bumi"},{"number":184,"text":"Dan (sebaliknya) berbaktilah kepada Allah yang telah menciptakan kamu dan umat-umat yang telah lalu"},{"number":185,"text":"Mereka menjawab: \"Sesungguhnya engkau ini (hai Syuaib) hanyalah salah seorang dari golongan yang kena sihir"},{"number":186,"text":"Dan engkau hanyalah seorang manusia seperti kami; dan sesungguhnya kami fikir engkau ini dari orang-orang yang dusta"},{"number":187,"text":"Oleh itu, gugurkanlah atas kami ketul-ketul (yang membinasakan) dari langit, jika betul engkau dari orang-orang yang benar"},{"number":188,"text":"Nabi Syuaib berkata: \"Tuhanku lebih mengetahui akan apa yang kamu lakukan"},{"number":189,"text":"Maka mereka tetap juga mendustakannya, lalu mereka ditimpa azab seksa hari awan mendung; sesungguhnya kejadian itu adalah merupakan azab seksa hari yang amat besar - (huru-haranya)"},{"number":190,"text":"Sesungguhnya peristiwa yang demikian, mengandungi satu tanda (yang membuktikan kekuasaan Allah); dan dalam pada itu, kebanyakan mereka tidak juga mahu beriman"},{"number":191,"text":"Dan sesungguhnya Tuhanmu (wahai Muhammad), Dia lah sahaja yang Maha Kuasa, lagi Maha Mengasihani"},{"number":192,"text":"Dan sesungguhnya Al-Quran (yang di antara isinya kisah-kisah yang tersebut) adalah diturunkan oleh Allah Tuhan sekalian alam"},{"number":193,"text":"Ia dibawa turun oleh malaikat Jibril yang amanah"},{"number":194,"text":"Ke dalam hatimu, supaya engkau (wahai Muhammad) menjadi seorang dari pemberi-pemberi ajaran dan amaran (kepada umat manusia)"},{"number":195,"text":"(Ia diturunkan) dengan bahasa Arab yang fasih serta terang nyata"},{"number":196,"text":"Dan sesungguhnya Al-Quran (tersebut juga perihalnya dan sebahagian dari pengajaran-pengajarannya) di dalam Kitab-kitab ugama orang-orang yang telah lalu"},{"number":197,"text":"(Tidakkah mereka yang musyrik sedarkan kebenaran itu) dan tidakkah menjadi satu keterangan kepada mereka bahawa pendita-pendita ugama Bani lsrail mengetahui akan kebenaran Al-Quran itu"},{"number":198,"text":"Dan sekiranya Kami turunkan Al-Quran kepada setengah orang yang bukan Arab, yang tidak tahu membaca Arab"},{"number":199,"text":"Kemudian ia (dikurniakan Tuhan dapat) membacakannya kepada mereka, mereka tetap juga tidak mahu percayakan bacaan itu daripada Tuhan"},{"number":200,"text":"Demikianlah Kami masukkan perasaan (kufur ingkar) itu ke dalam hati orang-orang yang melakukan dosa - tidak percayakan Al-Quran"},{"number":201,"text":"Mereka tidak beriman kepada Al-Quran sehingga mereka melihat azab yang tidak terperi sakitnya"},{"number":202,"text":"Lalu azab itu datang menimpa mereka secara mengejut, dengan tidak mereka menyedarinya"},{"number":203,"text":"Maka (pada saat itu) mereka akan berkata (dengan menyesal): \"Dapatkah kiranya kami diberi tempoh"},{"number":204,"text":"(Kalaulah demikian keadaan mereka) maka patutkah mereka meminta disegerakan azab Kami"},{"number":205,"text":"Bagaimana fikiranmu (wahai Muhammad)? Jika Kami berikan mereka menikmati kesenangan bertahun-tahun"},{"number":206,"text":"Kemudian mereka didatangi azab seksa yang dijanjikan kepada mereka"},{"number":207,"text":"(Tentulah) kesenangan yang mereka nikmati bertahun-tahun itu tidak dapat memberikan mereka sebarang pertolongan"},{"number":208,"text":"Dan tiadalah Kami membinasakan mana-mana negeri (yang telah dibinasakan itu), melainkan setelah diutus kepadanya lebih dahulu, Rasul-rasul pemberi amaran"},{"number":209,"text":"Memperingatkan mereka; dan Kami tidak sekali-kali berlaku zalim"},{"number":210,"text":"Dan Al-Quran itu pula tidak sekali-kali dibawa turun oleh Syaitan-syaitan"},{"number":211,"text":"Dan tidak layak bagi Syaitan-syaitan itu berbuat demikian, dan mereka juga tidak akan dapat melakukannya"},{"number":212,"text":"Sesungguhnya mereka dihalang sama sekali daripada mendengar wahyu yang dibawa oleh Malaikat"},{"number":213,"text":"Maka janganlah engkau (wahai Muhammad) menyembah tuhan yang lain bersama-sama Allah, akibatnya engkau akan menjadi dari golongan yang dikenakan azab seksa"},{"number":214,"text":"Dan berilah peringatan serta amaran kepada kaum kerabatmu yang dekat"},{"number":215,"text":"Dan hendaklah engkau merendah diri kepada pengikut-pengikutmu dari orang-orang yang beriman"},{"number":216,"text":"Kemudian jika mereka berlaku ingkar kepadamu, maka katakanlah: \"Sesungguhnya aku berlepas diri dari apa yang kamu lakukan"},{"number":217,"text":"Dan berserahlah kepada Allah Yang Maha Kuasa, lagi Maha Mengasihani"},{"number":218,"text":"Yang melihatmu semasa engkau berdiri (mengerjakan sembahyang)"},{"number":219,"text":"Dan (melihat) gerak-gerimu di antara orang-orang yang sujud"},{"number":220,"text":"Sesungguhnya Dia lah jua yang Maha Mendengar, lagi Maha Mengetahui"},{"number":221,"text":"Mahukah, Aku khabarkan kepada kamu, kepada siapakah Syaitan-syaitan itu selalu turun"},{"number":222,"text":"Mereka selalu turun kepada tiap-tiap pendusta yang berdosa"},{"number":223,"text":"Yang mendengar bersungguh-sungguh (apa yang disampaikan oleh Syaitan-syaitan itu), sedang kebanyakan beritanya adalah dusta"},{"number":224,"text":"Dan Ahli-ahli syair itu, diturut oleh golongan yang sesat - tidak berketentuan hala"},{"number":225,"text":"Tidakkah engkau melihat bahawa mereka merayau-rayau dengan tidak berketentuan hala dalam tiap-tiap lembah (khayal dan angan-angan kosong)"},{"number":226,"text":"Dan bahawa mereka memperkatakan apa yang mereka tidak melakukannya"},{"number":227,"text":"Kecuali orang-orang yang beriman dan beramal soleh (dari kalangan penyair-penyair itu), dan mereka pula mengingati Allah banyak-banyak, serta mereka membela diri sesudah mereka dianiaya. Dan (ingatlah), orang-orang yang melakukan sebarang kezaliman, akan mengetahui kelak, ke tempat mana, mereka akan kembali"}]}