{"number":23,"edition":"cs.nykl","ayahs":[{"number":1,"text":"Jak dobře povede se VĚŘÍCÍM"},{"number":2,"text":"kteří v modlitbě své se ponižují"},{"number":3,"text":"a kteří od svévolné řeči se vzdalují"},{"number":4,"text":"a kteří (povinnou) almužnu dávají"},{"number":5,"text":"a kteří pohlavní údy své ostříhají"},{"number":6,"text":"(souložíce) jen s manželkami svými a s (otrokyněmi), dobytými pravicemi jejich: tehdy nebude jim viny"},{"number":7,"text":"však ti, kdož v žádosti své přestoupí tuto mez, budou přestupníky —"},{"number":8,"text":"a ti, kdož zástavy jim dané (opatrují) a závazky své dobře dodržují"},{"number":9,"text":"a ti, kdož modlitby své bedlivě zachovávají"},{"number":10,"text":"tito zajisté budou dědici"},{"number":11,"text":"kteří zdědí ráj a přebývati v něm budou věčně"},{"number":12,"text":"Stvořili jsme pak člověka z měkké hlíny"},{"number":13,"text":"poté učinili jsme jej kapkou (semene) v příbytku jistém"},{"number":14,"text":"poté utvořili jsme sémě v krev sraženou, a krev sraženou vytvořili jsme v kousek (masa), a kousek (masa) vytvořili jsme v kosti: a oděli jsme kosti masem; pak dali jsme mu vzniknout jako stvoření jinému a požehnán budiž Bůh, nejlepší ze Stvořitelů"},{"number":15,"text":"Poté pak dojista zemřete"},{"number":16,"text":"pak dojista v den zmrtvýchvstání vzkříšeni budete"},{"number":17,"text":"Nad vámi pak stvořili jsme sedm cest a nejsme k tomu, co stvořili jsme, lhostejní"},{"number":18,"text":"A sesíláme s nebe vodu dle míry a působíme, aby zůstala v zemi, ač máme moc způsobiti, aby zmizela"},{"number":19,"text":"A jí dali jsme vzrůsti vám zahradám datlovníků a vinné révy, z nichž béřete množství plodů a z nichž pojídáte"},{"number":20,"text":"A taktéž stromu, jenž vyrůstá na hoře Sinai a jenž skýtá olej a šťávu pojídajícím"},{"number":21,"text":"A zajisté v dobytčatech vašich jest pro vás poučení: napájíme vás tím, co nalézá se v útrobách jejich a prospěch z nich máte mnohý a z nich též pojídáte"},{"number":22,"text":"A na nich, jakož i na lodích jste nošeni"},{"number":23,"text":"A kdysi poslali jsme Noema k lidu jeho, i řekl: „Lide můj, uctívejte Boha, neb nemáte jiného Boha, kromě něho: což nebudete se ho báti?“"},{"number":24,"text":"Však řekli předáci těch, kteří neuvěřili z lidu jeho: „Tohle přec jest pouhý člověk, jako vy, však chce se vyvýšiti nad vás; a kdyby Bůh byl chtěl, byl by seslal anděly. Neslyšeli jsme ničeho podobného od otců našich předešlých"},{"number":25,"text":"Onť pouze jest mužem, Džinny posedlým: pročež pozorujte jej po jistou dobu.“"},{"number":26,"text":"Řekl: „Pane můj, pomoz mi proti tomuto nazývání mne lhářem.“"},{"number":27,"text":"I vnukli jsme mu: „Zbuduj archu pod dozorem naším a podle vnuknutí našeho: a když přijde rozkaz náš a praskne pec"},{"number":28,"text":"uveď do ní ode všech druhů po páru, jakož i rodinu svou, vyjma toho z nich, nad nímž ortel vynesen byl již předem a nepřimlouvej se u mne za ty, kdož nepravostni byli, neboť oni potopeni budou. A už usazen budeš ty a kdožkoli s tebou bude, v arše, tehdy rci: ‚Chvála Bohu, jenž zachránil nás před lidem nepravostným.‘“"},{"number":29,"text":"A rci: „Pane můj, dej sestoupiti mi na místě sestupu požehnaném, neboť tys nejlepším z usazovatelů.“"},{"number":30,"text":"V tomto zajisté byla znamení a tím stavěli jsme lidstvo na zkoušku"},{"number":31,"text":"Po nich pak vzbudili jsme jiná pokolení"},{"number":32,"text":"a poslali jsme k nim posly z jejich středu, (aby hlásali): „Uctívejte Boha: nemáte jiného Boha, kromě něho. Což nebudete se jej báti?“"},{"number":33,"text":"I řekli předáci lidu jeho, kteří neuvěřili a vylhaným nazvali setkání (s Bohem) v životě příštím, a jimž přespříliš dali jsme užívati života pozemského: „Tohle jest pouze člověk jako vy, jenž jí z toho, co vy jíte a pije z toho, co vy pijete"},{"number":34,"text":"A poslouchati-li budete člověka vám rovného, tehdy zajisté záhubě jste propadli"},{"number":35,"text":"Slibuje vám snad, že poté, až zemřete a v prach a kosti obráceni jste, zas (z hrobu) vyvedeni budete"},{"number":36,"text":"Pryč, pryč s tím, co slibováno jest vám"},{"number":37,"text":"Není nám jiného života, než tohoto života pozemského; umíráme a žijeme, však nikdy nebudeme vzkříšeni"},{"number":38,"text":"On pouze jest mužem, jenž lež vymyslil o Bohu a my nebudeme věřiti mu.“"},{"number":39,"text":"Řekl: „Pane můj, pomoz mi proti tomuto nazývání mne lhářem.“"},{"number":40,"text":"Řekl (Bůh): „Jen maličko a začnou litovati!“"},{"number":41,"text":"A zastihlo je vykřiknutí (zkázy) právem a učinili jsme je splaveninou. Daleko zavržen budiž lid nepravostný"},{"number":42,"text":"Po nich pak vzbudili jsme pokolení jiná"},{"number":43,"text":"Nebude uspíšena nikterému národu lhůta jeho, aniž zpožděna"},{"number":44,"text":"Poté pak poslali jsme posly své jednoho po druhém. Pokaždé, když k některému národu přišel prorok jeho, nazvali jej lhářem: a tak dali jsme jednomu národu následovati druhý a učinili jsme je předmětem vyprávění. Daleko zavržen budiž lid nevěřící"},{"number":45,"text":"Poté pak poslali jsme Mojžíše a bratra jeho Árona se znameními svými a mocí zjevnou"},{"number":46,"text":"Faraonovi a předním lidu jeho; však chovali se pyšně, neboť lid to byl nadutý"},{"number":47,"text":"a řekli: „Zdaž uvěříme dvěma mužům jako jsme my, jichž lid nám otročí?“"},{"number":48,"text":"A lháři nazvali je oba a stali se jedněmi ze zahubených"},{"number":49,"text":"Tehdy pak dali jsme Mojžíšovi Knihu, aby lid jeho (dobře) byl veden"},{"number":50,"text":"a učinili jsme syna Mariina a matku jeho znamením; a (obydlím) dali jsme jim místo na vrchu, bezpečné a pramen (vody) mající"},{"number":51,"text":"„Ó proroci, jezte z dobrých věcí a čiňte dobro, neboť o tom, co činíte, dobře vím"},{"number":52,"text":"Zajisté pak tento národ váš jest národem jediným a já jsem Pánem vaším: mne tedy bojte se!“"},{"number":53,"text":"Však lidé rozštěpili se ve věcech svých mezi sebou na skupiny: každá strana z toho, což měla, se radujíc"},{"number":54,"text":"i ponech je v hloubi omylu jejich do lhůty určené"},{"number":55,"text":"Zdaž domnívají se, že v tom, čeho popřáváme jim v hojnosti, ze statků a dětí"},{"number":56,"text":"předháníme se (v dosažení) pro ně dobra? Naopak: věk oni netuší"},{"number":57,"text":"Zajisté pak ti, kdož bázní Pána svého naplněni jsou"},{"number":58,"text":"a kteří ve znamení Pána svého věří"},{"number":59,"text":"a kteří (ničeho) s Pánem svým nespolčují"},{"number":60,"text":"a kteří dávají to, co dávají ana srdce jejich chvějí se (bázní) před tím, že k Pánu svému se navrátí"},{"number":61,"text":"Tito předhánějí se v (dosažení) dobra a první jej dosahují"},{"number":62,"text":"Neukládáme nijaké duši břemene nad síly její: a u nás (uložena) jest Kniha, jež mluví pravdu a nikomu nebude ukřivděno"},{"number":63,"text":"Však srdce jejich pohroužena jsou (v omylu) ohledně této (Knihy): a skutky jiné kromě oněch konají"},{"number":64,"text":"(a budou) až do chvíle, kdy postihneme, blahobytu se těšící z nich trestem, hle, pak volají zděseně"},{"number":65,"text":"„Nevolejte dnešního dne, neb námi vám nebude pomoženo"},{"number":66,"text":"vždyť dávno již byla předříkávána vám znamení moje, však vy na podpatcích svých jste se otáčeli"},{"number":67,"text":"plni pýchy na to vedli jste plané rozmluvy půlnoční.“"},{"number":68,"text":"Což nebudou uvažovati o tom, co říká se jim, anebo snad přišlo jim, co nepřišlo otcům jejich minulým"},{"number":69,"text":"Aneb snad nepoznávali proroka svého a (proto) jej zapírají"},{"number":70,"text":"Aneb řeknou, „Džinny jste posedlý?“ Naopak: on přišel k nim s pravdou a většina jich pravdu nenávidí"},{"number":71,"text":"Však kdyby pravda byla následovala choutky jejich, zkažena by tím byla nebesa i země, a vše, co v obou jest; naopak, přinesli jsme jim napomenutí jich, ale oni od napomenutí svého se odvracejí"},{"number":72,"text":"Což žádáš od nich poplatek? Plat od Pána tvého lepším jest a on nejlepším jest všech živitelů"},{"number":73,"text":"Ty pak zajisté voláš je ke stezce přímé"},{"number":74,"text":"a ti, kteří nevěří v život budoucí, od oné stezky se uchylují"},{"number":75,"text":"A kdybychom byli slitovali se nad nimi a odňali od nich protivenství jejich, byli by svéhlavě dál stáli na svém bloudění (v nevíře)"},{"number":76,"text":"A přece již postihli jsme je trestem, však neponížili se před Pánem svým, aniž sklonili šíje své"},{"number":77,"text":"až když otevřeli jsme na ně dveře trestu přísného: hle, zoufají si nad ním"},{"number":78,"text":"Onť to jest, jenž utvořil vám sluch a zrak a srdce; a jak málo jste mu vděčni"},{"number":79,"text":"Onť to jest, jenž dal vám vznik na zemi a k němu shromážděni budete"},{"number":80,"text":"Onť to jest, jenž obživuje a umrtvuje: on řídí přechod noci a dne: což toho nepochopíte (rozumem)"},{"number":81,"text":"Však ne: říkají totéž, co říkali staří"},{"number":82,"text":"říkají: „Zdaž až zemřeme a budeme prach a kosti, znovu vzkříšeni že budeme"},{"number":83,"text":"To již slibováno bylo nám, jakož i otcům našim, před tím: zajistéť jsou to jen báchorky starých:“"},{"number":84,"text":"Rci: „Komu přináleží země a cožkoliv na ní jest — víte-li?“"},{"number":85,"text":"Řeknou: „Bohu.“ Rci: „Což tedy si toho nepřipomenete?“"},{"number":86,"text":"Rci: „Kdo pánem jest sedmera nebes a pán trůnu mocného?“"},{"number":87,"text":"Řeknou: „Patří Bohu.“ Rci: „Což tedy nebudete se báti?“"},{"number":88,"text":"Rci: „V čí ruce jest panství nade všemi věcmi a jenž chrání, sám nemaje třeba ochrany — víte-li?“"},{"number":89,"text":"Řeknou: „V ruce Boha.n Rci: „Jak tedy můžete tak býti očarováni?“"},{"number":90,"text":"Ano, přinesli jsme jim pravdu: však oni zajisté lháři jsou"},{"number":91,"text":"Bůh zajisté si neučinil syna a není s ním jiného boha: jinak odešel by každý bůh s tím, co stvořil, a jeden nad druhého by se vyvyšoval: chválen budiž Bůh nade vše, co vykládáte"},{"number":92,"text":"Onť zná věci skryté i věci viditelné a daleko povýšen jest nad to, co s ním spolčujete.“"},{"number":93,"text":"Rci: „Pane můj, ukážeš-li mi to, co slibováno jest jim"},{"number":94,"text":"Pane můj, nedej mi pak býti mezi lidem nepravostným!“"},{"number":95,"text":"Myť zajisté můžeme ukázat ti, co slibujeme jim"},{"number":96,"text":"odpuzuj zlé tím, co jest lepší: my nejlépe víme o tom, co vykládají"},{"number":97,"text":"A rci: „Pane můj, útočiště béřu k tobě před našeptáváním zlých duchů"},{"number":98,"text":"a útočiště béřu k tobě, Pane můj, před přiblížením se jich ke mne.“"},{"number":99,"text":"Však když k některému z nich přijde smrt, rce: „Pane můj, dej mi vrátiti se"},{"number":100,"text":"abych činiti mohl dobro v tom, co opominul jsem.“ Však ne, Tato jsou slova, jež bude mluviti, ale za nimi bude přehrada až do dne, kdy budou vzkříšeni"},{"number":101,"text":"A když troubeno bude na roh, v den onen nebude svazků příbuzenských mezi nimi, aniž navzájem se budou doprošovati"},{"number":102,"text":"Ti, jichž váha těžká bude, těm dobře povede se"},{"number":103,"text":"Ti, jichž váha lehká bude, budou oni, jichž duše záhubě propadly a v pekle přebývati budou věčně"},{"number":104,"text":"Sžírati bude oheň tváře jejich a křiviti budou ústa svá"},{"number":105,"text":"„Což nebyla vám čtena znamení naše a vylhanými jste je nazývali?“"},{"number":106,"text":"Řeknou: „Pane náš, přemohlo nás neštěstí naše a stali jsme se lidem bloudícím"},{"number":107,"text":"Pane náš, vyveď nás odsud: a vrátíme-li se (k bludu), pak jistě budeme nepravostní.“"},{"number":108,"text":"Řekne Bůh: „Vehnáni buďte do něho a nemluvte na mne"},{"number":109,"text":"Neb zajisté byla část služebníků mých, kteří říkali: ‚Pane náš, uvěřili jsme, i odpusť nám a slituj se nad námi, neb ty nejlepším jsi ze všech slitovných‘"},{"number":110,"text":"a vy žert tropili jste si z nich, až způsobili jste, že zapomněli napomenutí mé a vysmáli jste se jim"},{"number":111,"text":"Jáť pak zajisté odměnil jsem je dnes za to, že trpělivě vše snesli: v pravdě oni šťastni jsou!“"},{"number":112,"text":"Řekne (Bůh): „Jak dlouhý prodleli jste na zemi počet roků?“"},{"number":113,"text":"Řeknou: „Prodleli jsme tam den aneb část dne: i taž se početvedoucích.“"},{"number":114,"text":"Řekne Bůh: „Dleli jste tam pouze maličko, kdybyste to mohli věděti"},{"number":115,"text":"Zdaž domnívali jste se, že stvořili jsme vás z kratochvíle a že k nám nebudete navráceni?“"},{"number":116,"text":"Pročež povýšen budiž Bůh, král pravdivý; není Boha, kromě něho, Pána trůnu vznešeného"},{"number":117,"text":"A kdo uctívá vedle Boha boha jiného, o němž nemá nijakého důkazu, ten zajisté súčtovati musí s Pánem svým, a zajisté dobře nepovede se nevěřícím"},{"number":118,"text":"A rci: „Pane můj, odpusť a slituj se, neb ty nejlepším jsi ze všech slitovných.“"}]}