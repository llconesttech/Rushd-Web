{"number":44,"edition":"cs.nykl","ayahs":[{"number":1,"text":"Há. Mím"},{"number":2,"text":"Při knize zjevné"},{"number":3,"text":"Zajisté seslali jsme ji, abychom varovali jí, v noci požehnané"},{"number":4,"text":"v noci té ustanoveno jest veškeré nakázání moudré"},{"number":5,"text":"rozkazem od nás. Myť zajisté vysíláme (posly)"},{"number":6,"text":"jako milosrdenství od Pána svého: onť zajisté všeslyšící jest, vševědoucí"},{"number":7,"text":"Pán nebes i země a všeho, což mezi oběma jest, pevně-li věříte"},{"number":8,"text":"Není Boha, kromě něho; obživuje i umrtvuje: Pán váš i Pán otců vašich předešlých"},{"number":9,"text":"A přec ještě v pochybnosti zahrávají si"},{"number":10,"text":"Však pozoruj je v den, kdy vydají nebesa DÝM zjevný"},{"number":11,"text":"jenž zahalí lidstvo: to trest bude bolestný"},{"number":12,"text":"(Volati budou): „Pane náš, odejmi od nás trest, my již věříme!“"},{"number":13,"text":"Jak mohlo by nyní býti jim dáno Napomenutí? Vždyť již byl přišel jim prorok zjevný"},{"number":14,"text":"však odvrátili se od něho a řekli: „Posedlý, (jinými) naučený!“"},{"number":15,"text":"Kdybychom odejmuli od vás trest jen maličko, (k nevíře) vrátili byste se"},{"number":16,"text":"V den, kdy udeříme úderem velkým, tehdy pomstíme se"},{"number":17,"text":"Však již před nimi na zkoušku postavili jsme lid Faraonův, a přišel jim posel vzácný"},{"number":18,"text":"(řka): „Vraťte se mnou služebníky boží: jáť jsem vám poslem důvěryhodným"},{"number":19,"text":"a nepovyšujte se nad Boha, neb přicházím k vám s mocí zjevnou"},{"number":20,"text":"a útočiště béřu u Pána svého i Pána vašeho, abyste nekamenovali mne"},{"number":21,"text":"A jest-li neuvěřili jste jim, oddalte se ode mne.“"},{"number":22,"text":"Vzýval pak Pána svého: „Titoť zajisté jsou lidem provinilým!“"},{"number":23,"text":"„Vyjdi se služebníky mými za noci, neb pronásledováni budete"},{"number":24,"text":"A zanech za sebou moře zklidněné, neboť voje jejich potopeny budou.“"},{"number":25,"text":"Kolik zahrad pak opustili a pramenů"},{"number":26,"text":"A polí obilných a přebývání vzácných"},{"number":27,"text":"A slastí, v nichž rozkoš mívali"},{"number":28,"text":"Tak (stalo se): a dědici jich lid jiný jsme učinili"},{"number":29,"text":"A nelkalo nad nimi nebe, ni země, a nebylo jim poshověno"},{"number":30,"text":"I zachránili jsme syny Israele od muk potupných"},{"number":31,"text":"od Faraona, jenž zajisté zpupným byl, a (jedním z výstředníků)"},{"number":32,"text":"a vyvolili jsme je, vědomě, nad lidstvo veškeré"},{"number":33,"text":"a předvedli jsme jim znamení, v nichž zkouška byla zjevná"},{"number":34,"text":"Nicméně tito zde říkají"},{"number":35,"text":"„Není jiné smrti nám, vyjma první, a nebudeme pak vzkříšeni"},{"number":36,"text":"i přiveďte nám sem otce naše, jste-li pravdomluvnými!“"},{"number":37,"text":"Zdaž lepšími jsou lidu Tubba' a těch, kdož před nimi byli? Zahladili jsme je, neb byli provinilými"},{"number":38,"text":"A nestvořili jsme nebe a zemi a což mezi oběma jest z kratochvíle"},{"number":39,"text":"nýbrž stvořili jsme je jen v opravdovosti! Však většina jich není si toho - vědoma"},{"number":40,"text":"Zajisté pak den rozdělení bude místem schůzky pro všechny"},{"number":41,"text":"den, kdy neprospěje pán sluhovi svému pranic, aniž bude jim pomoženo"},{"number":42,"text":"vyjma těch, nad nimiž slituje se Bůh: neb on zajisté mocný jest, moudrý"},{"number":43,"text":"Zajisté pak strom Az-Zaqqúm"},{"number":44,"text":"pokrmem bude hříšného"},{"number":45,"text":"jak olej rozhřátý vříti bude v břiších"},{"number":46,"text":"vřením vody vroucí"},{"number":47,"text":"„Chopte se ho i dovlečte jej doprostřed plamenů"},{"number":48,"text":"pak na hlavu jeho lijte muka vody vroucí"},{"number":49,"text":"Okus tohoto, neb tys zajisté mocný, vzácný"},{"number":50,"text":"Totoť jest, o čem pochybovali jste!“"},{"number":51,"text":"Zajisté pak bohabojní budou v přebývání bezpečném"},{"number":52,"text":"v zahradách a u pramenů"},{"number":53,"text":"oděni hávy z hedvábí a kmentu, proti sobě sedíce"},{"number":54,"text":"Tak (tomu bude): za manželky pak dáme jim děvy černooké, velkooké"},{"number":55,"text":"tam objednávati budou si všeho (druhu) ovoce v bezpečí"},{"number":56,"text":"neokusí tam jiné smrti, vyjma prvního zemření; a ochrání je Bůh před mukami plamene"},{"number":57,"text":"Milostí to bude od Pána a blaženost bude to velká"},{"number":58,"text":"Snadným pak učinili jsme (tento Korán) v jazyku tvém, aby snad byli toho pamětlivi"},{"number":59,"text":"I dávej pozor: neb oni též pozor dávají"}]}