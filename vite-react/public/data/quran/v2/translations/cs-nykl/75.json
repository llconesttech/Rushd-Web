{"number":75,"edition":"cs.nykl","ayahs":[{"number":1,"text":"Netřeba přisahati mi při ZMRTVÝCHVSTÁNÍ"},{"number":2,"text":"aniž přisahati při duši výčitky si činící"},{"number":3,"text":"zdaž domnívá se člověk, že neshromáždíme kosti jeho"},{"number":4,"text":"Ano; my s to jsme přesně sestaviti i špičky prstů jeho"},{"number":5,"text":"Však člověk zapírati chce to, co před sebou má"},{"number":6,"text":"táže se: „Kdy přijde ten den zmrtvýchvstání?“"},{"number":7,"text":"Však když oslepen bude zrak"},{"number":8,"text":"a měsíc zatmí se"},{"number":9,"text":"a spojeno bude slunce s měsícem"},{"number":10,"text":"tehdy řekne člověk: „Kde útulek nalézti dnes?“"},{"number":11,"text":"Nikoliv, nebude útulku"},{"number":12,"text":"u Pána tvého v den ten stálé bude stanoviště"},{"number":13,"text":"Zpraven bude v den onen člověk o tom, co poslal ku předu i o tom, co zadržel"},{"number":14,"text":"ano, člověk bude sám sobě (svědkem) očitým"},{"number":15,"text":"a i kdyby omluvy své přednesl —"},{"number":16,"text":"„Nehýbej příliš jazykem svým v něm, abys uspíšil jej"},{"number":17,"text":"Nám zajisté přísluší sebrání a čtení jeho"},{"number":18,"text":"a když čteme ti jej, následuj čtení jeho"},{"number":19,"text":"Pak též zajisté připadne nám vysvětlení jeho.“ —"},{"number":20,"text":"Nikoliv! Ale vy milujete život rychle míjící"},{"number":21,"text":"a (stranou) necháváte život budoucí"},{"number":22,"text":"V den ten tváře budou zářící"},{"number":23,"text":"a k Pánu svému hledící"},{"number":24,"text":"a budou též tváře se temnící"},{"number":25,"text":"že stane se s nimi cos strašného, mnící"},{"number":26,"text":"Nikoli; když (duše) dostoupí hltanu"},{"number":27,"text":"a bude řečeno: „Kdo kouzlo má?“"},{"number":28,"text":"a myslí (člověk), že jest mu loučiti se"},{"number":29,"text":"a noha s nohou splete se"},{"number":30,"text":"v den ten k Pánu svému bude hnán"},{"number":31,"text":"neb nedával almužny, aniž modlil se"},{"number":32,"text":"nýbrž lhářem nazýval (proroka) a záda obracel"},{"number":33,"text":"pak ke svým (lidem) hrdě odešel"},{"number":34,"text":"Běda ti, běda"},{"number":35,"text":"A znovu běda ti, běda"},{"number":36,"text":"Zdaž domnívá se člověk, že ponechán bude pánem"},{"number":37,"text":"Což nebyl kapkou (semene jen) vystříknutého"},{"number":38,"text":"Pak krví sraženou byl, z níž (Bůh) stvořil jej a urovnal"},{"number":39,"text":"A pohlavím učinil jej dvojím, mužským, a ženským"},{"number":40,"text":"Není-liž pak (On) dost mocným též, aby vzkřísil mrtvé"}]}