{"number":32,"edition":"cs.nykl","ayahs":[{"number":1,"text":"Alif. Lám. Mím"},{"number":2,"text":"Seslání této Knihy — o niž není pochybnosti přichází od Pána veškerenstva"},{"number":3,"text":"Či snad říkají: „Vymyslil si to?“ Naopak, jest to pravda přicházející od Pána tvého, abys varoval lid, jemuž nepřišel dosud varovatel před tebou, aby (správně) byli vedeni"},{"number":4,"text":"Bůh jest to, jenž stvořil nebe i zemi a cožkoliv mezi oběma jest v šesti dnech: poté vystoupil na trůn svůj. Není vám vedle něho ochránce ni přímluvce: což si toho nerozvážíte"},{"number":5,"text":"On řídí všechny věci od nebe k zemi: poté pak všechny věci k němu navrátí se v den, jehož rozsah bude tisíc let, jak vy je počítáte"},{"number":6,"text":"On jest znatel věcí skrytých i viditelných, mocný, slitovný"},{"number":7,"text":"jenž co nejlepší dal každé věci tvar a zprvu utvořil člověka z hlíny"},{"number":8,"text":"pak ustanovil původ jeho z kapky vody odporné"},{"number":9,"text":"pak dal mu tvar a vdechl do něho část ducha svého: a dal vám sluch a zrak a srdce. Jak málo jste za to vděčni"},{"number":10,"text":"A říkají: „Když ztratíme se kdesi v zemi, zdaž v novém zjevíme se stvoření!“ A tak v setkání se s Pánem svým oni nevěří"},{"number":11,"text":"Rci: „Dá zemříti vám anděl smrti, jemuž jste poručeni, a pak k Pánu svému budete navráceni.“"},{"number":12,"text":"Kdybys jen mohl viděti, jak provinilci klopiti budou hlavy své před Pánem svým (řkouce): „Pane náš, viděli jsme a slyšeli jsme: vrať nás na zemi a budeme konati dobro: nyní pevně věříme.“"},{"number":13,"text":"Kdybychom byli chtěli, byli bychom dali každé duši (pravé) vedení: však vysloven byl mnou již rozsudek: „Dojista naplním peklo Džinny a lidmi pospolu"},{"number":14,"text":"Pročež okuste trestu za to, že zapomněli jste na setkání s námi v tento den váš: my též zapomněli jsme na vás i okuste trestu věčného za to, co činili jste.“"},{"number":15,"text":"Jen ti věří ve znamení naše, kteří, když zmínku o nich obdrží, padají na tvář svou v UCTÍVÁNÍ a pějí chválu Pána svého, a nejsou naduti pýchou"},{"number":16,"text":"již boky své zvedajíc s lůžek svých, aby volali k Pánu svému s bázní a touhou, a z toho, čímž obdařili jsme je, štědře rozdávají"},{"number":17,"text":"A žádná duše neví, co skryto jest pro ně radostí odměnou za to, co byli činili"},{"number":18,"text":"Zdaž ten, kdo uvěřil, měl by býti roveň pohoršlivci? Nebudou si rovni"},{"number":19,"text":"Pokud se týče těch, kdož uvěřili a konali dobré skutky, těm dány budou zahrady příbytkem a obýváním v odměnu za skutky jejich"},{"number":20,"text":"A pokud se týče těch, kdož pohoršení páchali, těm příbytkem bude oheň (pekelný): pokaždé, když chtíti budou vylézti z něho, navráceni do něho budou a bude řečeno jim: „Okuste trestu ohně, jejž vylhaným jste nazývali.“"},{"number":21,"text":"A dojista dáme jim okusiti trestu menšího vedle trestu většího, aby snad vrátili se k nám"},{"number":22,"text":"Kdo nepravostnějším jest toho, jenž když připomenuta jsou mu znamení naše, odvrátí se od nich? Myť zajisté pomstíme se na provinilých"},{"number":23,"text":"A kdysi dali jsme Mojžíšovi Knihu: i nebuď v pochybnostech o jeho setkání (s námi). A učinili jsme ji vedením synům Israele"},{"number":24,"text":"A z nich ustanovili jsme vůdce, aby vedli lid dle rozkazu našeho poté, když byli trpělivě vytrvávali a pevně uvěřili ve znamení naše"},{"number":25,"text":"Zajisté pak Pán tvůj rozhodne mezi nimi v den zmrtvýchvstání ohledně toho, v čem rozcházeli se"},{"number":26,"text":"Což není jim patrno kolik zahladili jsme před nimi pokolení, v jichž obydlích oni teď procházejí se? V tom zajisté znamení jsou: což nepopřejí (jim) sluchu"},{"number":27,"text":"Což nevidí, jak ženeme v mračnech vodu k zemi vyprahlé a jí vzcházeti dáváme obilí, z něhož požívají dobytčata jejich i oni sami? Což (toho) nevidí"},{"number":28,"text":"A říkají: „Kdy tedy přijde, ono skoncováním jste-li pravdomluvnými?“"},{"number":29,"text":"Rci: „V den skoncování neprospěje těm, kdož nevěřili, víra jejich, aniž bude jim poshověno.“"},{"number":30,"text":"I straň se jich a vyčkávej: oni též vyčkávají"}]}