{"number":80,"edition":"cs.nykl","ayahs":[{"number":1,"text":"ZACHMUŘIL SE a odvrátil"},{"number":2,"text":"že slepec k němu přišel"},{"number":3,"text":"však co mohlo ti říci, že by snad se nepolepšil"},{"number":4,"text":"aneb napomenutí, tak aby prospělo mu, si nerozvážil"},{"number":5,"text":"Pokud se týče bohatce"},{"number":6,"text":"k němu pozorně ses choval"},{"number":7,"text":"a nehledíš na to, že se nepolepšil"},{"number":8,"text":"Však pokud se týče toho, jenž přichází k tobě s úsilím"},{"number":9,"text":"a (Boha) bojí se"},{"number":10,"text":"jej zanedbáváš"},{"number":11,"text":"Ne tak! Korán zajisté jest připomínkou"},{"number":12,"text":"a kdožkoli chce, nechť si jej připomíná —"},{"number":13,"text":"(psaný) na listech převzácných"},{"number":14,"text":"vznešených, přečistých"},{"number":15,"text":"rukama písařů"},{"number":16,"text":"převzácných, bez viny"},{"number":17,"text":"Zabit budiž člověk! Jak zatvrzelý jest"},{"number":18,"text":"Z čeho že Bůh jej stvořil"},{"number":19,"text":"Z kapky (semene) dle (určeného) rozměru ho stvořil"},{"number":20,"text":"pak cestu mu usnadnil"},{"number":21,"text":"pak zemřít dá mu i pohřbí ho"},{"number":22,"text":"pak, když chtíti bude, vzkřísí ho"},{"number":23,"text":"Však ne - on dosud nesplnil, co Bůh mu byl nakázal"},{"number":24,"text":"Nechť jen pohlédne na pokrm svůj"},{"number":25,"text":"my zajisté vodu v proudech dštíme mu"},{"number":26,"text":"pak zemi pukat dáváme v puklinách"},{"number":27,"text":"i vzrůsti dáváme v ní obilí"},{"number":28,"text":"a révě též a jeteli"},{"number":29,"text":"a olivovníku a datlovníku"},{"number":30,"text":"a zahradám hustě porostlým"},{"number":31,"text":"a ovoci a travinám"},{"number":32,"text":"k užitku vám a dobytčatům vašim"},{"number":33,"text":"Ale když přijde děsný (trouby) vřesk"},{"number":34,"text":"v den, kdy člověk bude prchati před bratrem svým"},{"number":35,"text":"a matkou svou, a otcem svým"},{"number":36,"text":"a ženou svou a dětmi svými"},{"number":37,"text":"(v den ten) každý člověk bude sám (s sebou) míti práce dosti"},{"number":38,"text":"V den ten budou tváře zářící"},{"number":39,"text":"smějící se, radující se"},{"number":40,"text":"a budou v den onen tváře prachem pokryté —"},{"number":41,"text":"halit je bude černota"},{"number":42,"text":"toť budou nevěrci, ti zavilí"}]}