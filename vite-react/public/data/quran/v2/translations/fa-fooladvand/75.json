{"number":75,"edition":"fa.fooladvand","ayahs":[{"number":1,"text":"سوگند به روز قيامت،"},{"number":2,"text":"و سوگند به (نفس لوّامه و) وجدان بيدار و ملامتگر (كه رستاخيز حقّ است)"},{"number":3,"text":"آيا انسان مى‌پندارد كه هرگز استخوانهاى او را جمع نخواهيم كرد؟"},{"number":4,"text":"آرى قادريم كه (حتى خطوط سر) انگشتان او را موزون و مرتّب كنيم"},{"number":5,"text":"(انسان شك در معاد ندارد) بلكه او مى‌خواهد (آزاد باشد و بدون ترس از دادگاه قيامت) در تمام عمر گناه كند"},{"number":6,"text":"(از اين‌رو) مى‌پرسد: «قيامت كى خواهد بود»"},{"number":7,"text":"(بگو:) در آن هنگام كه چشمها از شدّت وحشت به گردش در آيد،"},{"number":8,"text":"و ماه بى‌نور گردد،"},{"number":9,"text":"و خورشيد و ماه يك جا جمع شوند،"},{"number":10,"text":"آن روز انسان مى‌گويد: «راه فرار كجاست؟!»"},{"number":11,"text":"هرگز چنين نيست، راه فرار و پناهگاهى وجود ندارد"},{"number":12,"text":"آن روز قرارگاه نهايى تنها بسوى پروردگار تو است؛"},{"number":13,"text":"و در آن روز انسان را از تمام كارهايى كه از پيش يا پس فرستاده آگاه مى‌كنند"},{"number":14,"text":"بلكه انسان خودش از وضع خود آگاه است،"},{"number":15,"text":"هر چند (در ظاهر) براى خود عذرهايى بتراشد"},{"number":16,"text":"زبانت را بخاطر عجله براى خواندن آن [= قرآن‌] حركت مده،"},{"number":17,"text":"چرا كه جمع‌كردن و خواندن آن بر عهده ماست"},{"number":18,"text":"پس هر گاه آن را خوانديم، از خواندن آن پيروى كن"},{"number":19,"text":"سپس بيان (و توضيح) آن (نيز) بر عهده ماست"},{"number":20,"text":"چنين نيست كه شما مى‌پنداريد (و دلايل معاد را كافى نمى‌دانيد)؛ بلكه شما دنياى زودگذر را دوست داريد (و هوسرانى بى‌قيد و شرط را)"},{"number":21,"text":"و آخرت را رها مى‌كنيد"},{"number":22,"text":"(آرى) در آن روز صورتهايى شاداب و مسرور است،"},{"number":23,"text":"و به پروردگارش مى‌نگرد"},{"number":24,"text":"و در آن روز صورتهايى عبوس و در هم كشيده است،"},{"number":25,"text":"زيرا مى‌داند عذابى در پيش دارد كه پشت را در هم مى‌شكند"},{"number":26,"text":"چنين نيست (كه انسان مى‌پندارد! او ايمان نمى‌آورد) تا موقعى كه جان به گلوگاهش رسد،"},{"number":27,"text":"و گفته شود: «آيا كسى هست كه(اين بيمار را از مرگ) نجات دهد؟!»"},{"number":28,"text":"و به جدائى از دنيا يقين پيدا كند،"},{"number":29,"text":"و ساق پاها (از سختى جان دادن) به هم بپيچد"},{"number":30,"text":"(آرى) در آن روز مسير همه بسوى (دادگاه) پروردگارت خواهد بود"},{"number":31,"text":"(در آن روز گفته مى‌شود:) او هرگز ايمان نياورد و نماز نخواند،"},{"number":32,"text":"بلكه تكذيب كرد و روى‌گردان شد،"},{"number":33,"text":"سپس بسوى خانواده خود باز گشت در حالى كه متكبّرانه قدم برمى‌داشت"},{"number":34,"text":"(با اين اعمال) عذاب الهى براى تو شايسته‌تر است، شايسته‌تر"},{"number":35,"text":"سپس عذاب الهى براى تو شايسته‌تر است، شايسته‌تر"},{"number":36,"text":"آيا انسان گمان مى‌كند بى‌هدف رها مى‌شود؟"},{"number":37,"text":"آيا او نطفه‌اى از منى كه در رحم ريخته مى‌شود نبود؟"},{"number":38,"text":"سپس بصورت خون‌بسته در آمد، و خداوند او را آفريد و موزون ساخت،"},{"number":39,"text":"و از او دو زوج مرد و زن آفريد"},{"number":40,"text":"آيا چنين كسى قادر نيست كه مردگان را زنده كند؟"}]}