{"number":77,"edition":"fa.fooladvand","ayahs":[{"number":1,"text":"سوگند به فرستادگان پى‌درپى،"},{"number":2,"text":"كه سخت توفنده‌اند"},{"number":3,"text":"و سوگند به افشانندگان افشانگر،"},{"number":4,"text":"كه [ميان حق و باطل‌] جداگرند،"},{"number":5,"text":"و القاكننده وحى‌اند"},{"number":6,"text":"خواه عذرى باشد يا هشدارى"},{"number":7,"text":"كه آنچه وعده يافته‌ايد قطعاً رخ خواهد داد"},{"number":8,"text":"پس وقتى كه ستارگان محو شوند،"},{"number":9,"text":"و آنگاه كه آسمان بشكافد،"},{"number":10,"text":"و آنگاه كه كوه‌ها از جا كنده شوند،"},{"number":11,"text":"و آنگاه كه پيمبران به ميقات آيند،"},{"number":12,"text":"براى چه روزى تعيين وقت شده است؟"},{"number":13,"text":"براى روز داورى"},{"number":14,"text":"و تو چه دانى كه روز داورى چيست؟"},{"number":15,"text":"آن روز واى بر تكذيب‌كنندگان"},{"number":16,"text":"مگر پيشينيان را هلاك نكرديم؟"},{"number":17,"text":"سپس از پى آنان پسينيان را مى‌بريم"},{"number":18,"text":"با مجرمان چنين مى‌كنيم"},{"number":19,"text":"آن روز واى بر تكذيب‌كنندگان"},{"number":20,"text":"مگر شما را از آبى بى‌مقدار نيافريديم؟"},{"number":21,"text":"پس آن را در جايگاهى استوار نهاديم،"},{"number":22,"text":"تا مدّتى معيّن"},{"number":23,"text":"و توانا آمديم، و چه نيك تواناييم"},{"number":24,"text":"آن روز واى بر تكذيب‌كنندگان"},{"number":25,"text":"مگر زمين را محل اجتماع نگردانيديم؟"},{"number":26,"text":"چه براى مردگان چه زندگان"},{"number":27,"text":"و كوه‌هاى بلند در آن نهاديم و به شما آبى گوارا نوشانيديم"},{"number":28,"text":"آن روز واى بر تكذيب‌كنندگان"},{"number":29,"text":"برويد به سوى همان چيزى كه آن را تكذيب مى‌كرديد"},{"number":30,"text":"برويد به سوى [آن‌] دود سه شاخه،"},{"number":31,"text":"نه سايه‌دار است و نه از شعله [آتش‌] حفاظت مى‌كند"},{"number":32,"text":"[دوزخ‌] چون كاخى [بلند] شراره مى‌افكند،"},{"number":33,"text":"گويى شترانى زرد رنگند"},{"number":34,"text":"آن روز واى بر تكذيب‌كنندگان"},{"number":35,"text":"اين، روزى است كه دم نمى‌زنند"},{"number":36,"text":"و رخصت نمى‌يابند تا پوزش خواهند"},{"number":37,"text":"آن روز واى بر تكذيب‌كنندگان"},{"number":38,"text":"اين [همان‌] روز داورى است شما و [جمله‌] پيشينيان را گرد مى‌آوريم"},{"number":39,"text":"پس اگر حيلتى داريد، در برابر من بسگاليد"},{"number":40,"text":"آن روز واى بر تكذيب‌كنندگان"},{"number":41,"text":"اهل تقوا در زير سايه‌ها و بر كنار چشمه‌سارانند،"},{"number":42,"text":"با هر ميوه‌اى كه خوش داشته باشند"},{"number":43,"text":"به [پاداش‌] آنچه مى‌كرديد، بخوريد و بياشاميد؛ گواراتان باد"},{"number":44,"text":"ما نيكوكاران را چنين پاداش مى‌دهيم"},{"number":45,"text":"آن روز واى بر تكذيب‌كنندگان"},{"number":46,"text":"[اى كافران،] بخوريد و اندكى برخوردار شويد كه شما گناهكاريد"},{"number":47,"text":"[ولى‌] آن روز واى بر تكذيب‌كنندگان"},{"number":48,"text":"و چون به آنان گفته شود: «ركوع كنيد»، به ركوع نمى‌روند"},{"number":49,"text":"آن روز واى بر تكذيب‌كنندگان"},{"number":50,"text":"پس به كدامين سخن پس از [قرآن‌] ايمان مى‌آورند؟"}]}