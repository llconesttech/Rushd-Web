{"number":43,"edition":"fa.fooladvand","ayahs":[{"number":1,"text":"حاء، ميم"},{"number":2,"text":"سوگند به كتاب روشنگر"},{"number":3,"text":"ما آن را قرآنى عربى قرار داديم، باشد كه بينديشيد"},{"number":4,"text":"و همانا كه آن در كتاب اصلى [=لوح محفوظ] به نزد ما سخت والا و پر حكمت است"},{"number":5,"text":"آيا به [صِرف‌] اينكه شما قومى منحرفيد [بايد] قرآن را از شما باز داريم؟"},{"number":6,"text":"و چه بسا پيامبرانى كه در [ميان‌] گذشتگان روانه كرديم"},{"number":7,"text":"و هيچ پيامبرى به سوى ايشان نيامد، مگر اينكه او را به ريشخند مى‌گرفتند"},{"number":8,"text":"و نيرومندتر از آنان را به هلاكت رسانيديم و سنّت پيشينيان تكرار شد"},{"number":9,"text":"و اگر از آنان بپرسى: «آسمانها و زمين را چه كسى آفريده؟» قطعاً خواهند گفت: «آنها را همان قادر دانا آفريده است.»"},{"number":10,"text":"همان كسى كه اين زمين را براى شما گهواره‌اى گردانيد و براى شما در آن راهها نهاد، باشد كه راه يابيد"},{"number":11,"text":"و آن كس كه آبى به اندازه از آسمان فرود آورد، پس به وسيله آن، سرزمينى مرده را زنده گردانيديم؛ همين گونه [از گورها] بيرون آورده مى‌شويد"},{"number":12,"text":"و همان كسى كه جفتها را يكسره آفريد، و براى شما از كشتيها و دامها [وسيله‌اى كه‌] سوار شويد قرار داد"},{"number":13,"text":"تا بر پشت آن‌[ها] قرار گيريد، پس چون بر آن‌[ها] برنشستيد، نعمت پروردگار خود را ياد كنيد و بگوييد: «پاك است كسى كه اين را براى ما رام كرد و[گرنه‌] ما را ياراى [رام‌ساختن‌] آنها نبود.»"},{"number":14,"text":"«و به راستى كه ما به سوى پروردگارمان بازخواهيم گشت.»"},{"number":15,"text":"و براى او بعضى از بندگان [خدا] را جزئى [چون فرزند و شريك‌] قرار دادند. به راستى كه انسان بس ناسپاس آشكار است"},{"number":16,"text":"آيا از آنچه مى‌آفريند، خود، دخترانى برگرفته و به شما پسران را اختصاص داده است؟"},{"number":17,"text":"و چون يكى از آنان را به آنچه به [خداى‌] رحمان نسبت مى‌دهد خبر دهند، چهره او سياه مى‌گردد، در حالى كه خشم و تأسف خود را فرو مى‌خورد"},{"number":18,"text":"آيا كسى [را شريك خدا مى‌كنند] كه در زر و زيور پرورش يافته و در [هنگام‌] مجادله، بيانش غير روشن است؟"},{"number":19,"text":"و فرشتگانى را كه خود، بندگان رحمانند، مادينه [و دختران او] پنداشتند. آيا در خلقت آنان حضور داشتند؟ گواهى ايشان به زودى نوشته مى‌شود و [از آن‌] پرسيده خواهند شد"},{"number":20,"text":"و مى‌گويند: «اگر [خداى‌] رحمان مى‌خواست، آنها را نمى‌پرستيديم.» آنان به اين [دعوى‌] دانشى ندارند [و] جز حدس نمى‌زنند"},{"number":21,"text":"آيا به آنان پيش از آن [قرآن‌] كتابى داده‌ايم كه بدان تمسك مى‌جويند؟"},{"number":22,"text":"[نه،] بلكه گفتند: «ما پدران خود را بر آيينى يافتيم و ما [هم با] پى گيرى از آنان، راه يافتگانيم.»"},{"number":23,"text":"و بدين گونه در هيچ شهرى پيش از تو هشداردهنده‌اى نفرستاديم مگر آنكه خوشگذرانان آن گفتند: «ما پدران خود را بر آيينى [و راهى‌] يافته‌ايم و ما از پى ايشان راهسپريم.»"},{"number":24,"text":"گفت «هر چند هدايت كننده‌تر از آنچه پدران خود را بر آن يافته‌ايد براى شما بياورم؟» گفتند: «ما [نسبت‌] به آنچه بدان فرستاده شده‌ايد كافريم.»"},{"number":25,"text":"پس، از آنان انتقام گرفتيم. پس بنگر فرجام تكذيب‌كنندگان چگونه بوده است"},{"number":26,"text":"و چون ابراهيم به [نا]پدرى خود و قومش گفت: «من واقعاً از آنچه مى‌پرستيد بيزارم،"},{"number":27,"text":"مگر [از] آن كس كه مرا پديد آورد؛ و البته او مرا راهنمايى خواهد كرد.»"},{"number":28,"text":"و او آن را در پى خود سخنى جاويدان كرد، باشد كه آنان [به توحيد] بازگردند"},{"number":29,"text":"بلكه اينان و پدرانشان را برخودارى دادم تا حقيقت و فرستاده‌اى آشكار به سويشان آمد"},{"number":30,"text":"و چون حقيقت به سويشان آمد، گفتند: «اين افسونى است و ما منكر آنيم.»"},{"number":31,"text":"و گفتند: «چرا اين قرآن بر مردى بزرگ از [آن‌] دو شهر فرود نيامده است؟»"},{"number":32,"text":"آيا آنانند كه رحمت پروردگارت را تقسيم مى‌كنند؟ ما [وسايل‌] معاش آنان را در زندگى دنيا ميانشان تقسيم كرده‌ايم، و برخى از آنان را از [نظر] درجات، بالاتر از بعضى [ديگر] قرار داده‌ايم تا بعضى از آنها بعضى [ديگر] را در خدمت گيرند، و رحمت پروردگار تو از آنچه آنان مى‌اندوزند بهتر است"},{"number":33,"text":"و اگر نه آن بود كه [همه‌] مردم [در انكار خدا] امتى واحد گردند، قطعاً براى خانه‌هاى آنان كه به [خداى‌] رحمان كفر مى‌ورزيدند، سقفها و نردبانهايى از نقره كه بر آنها بالا روند قرار مى‌داديم"},{"number":34,"text":"و براى خانه‌هايشان نيز درها و تختهايى كه بر آنها تكيه زنند"},{"number":35,"text":"و زر و زيورهاى [ديگر نيز]. و همه اينها جز متاع زندگى دنيا نيست، و آخرت پيش پروردگار تو براى پرهيزگاران است"},{"number":36,"text":"و هر كس از ياد [خداى‌] رحمان دل بگرداند، بر او شيطانى مى‌گماريم تا براى وى دمسازى باشد"},{"number":37,"text":"و مسلماً آنها ايشان را از راه باز مى‌دارند و [آنها] مى‌پندارند كه راه يافتگانند"},{"number":38,"text":"تا آنگاه كه او [با دمسازش‌] به حضور ما آيد، [خطاب به شيطان‌] گويد: «اى كاش ميان من و تو، فاصله خاور و باختر بود، كه چه بد دمسازى هستى!»"},{"number":39,"text":"و امروز هرگز [پشيمانى‌] براى شما سود نمى‌بخشد، چون ستم كرديد؛ در حقيقت، شما در عذاب، مشترك خواهيد بود"},{"number":40,"text":"پس آيا تو مى‌توانى كران را شنوا كنى، يا نابينايان و كسى را كه همواره در گمراهى آشكارى است راه نمايى؟"},{"number":41,"text":"پس اگر ما تو را [از دنيا] ببريم، قطعاً از آنان انتقام مى‌كشيم،"},{"number":42,"text":"يا [اگر] آنچه را به آنان وعده داده‌ايم به تو نشان دهيم؛ حتماً ما بر آنان قدرت داريم"},{"number":43,"text":"پس به آنچه به سوى تو وحى شده است چنگ دَرْزَنْ، كه تو بر راهى راست قرار دارى"},{"number":44,"text":"و به راستى كه [قرآن‌] براى تو و براى قوم تو [مايه‌] تذكّرى است، و به زودى [در مورد آن‌] پرسيده خواهيد شد"},{"number":45,"text":"و از رسولان ما كه پيش از تو گسيل داشتيم جويا شو؛ آيا در برابر [خداى‌] رحمان، خدايانى كه مورد پرستش قرار گيرند مقرر داشته‌ايم؟"},{"number":46,"text":"و همانا موسى را با نشانه‌هاى خويش به سوى فرعون و سران [قوم‌] او روانه كرديم. پس گفت: «من فرستاده پروردگار جهانيانم.»"},{"number":47,"text":"پس چون آيات ما را براى آنان آورد، ناگهان ايشان بر آنها خنده زدند"},{"number":48,"text":"و [ما] نشانه‌اى به ايشان نمى‌نموديم مگر اينكه آن از نظير [و مشابه‌] آن بزرگتر بود، و به عذاب گرفتارشان كرديم تا مگر به راه آيند"},{"number":49,"text":"و گفتند: «اى فسونگر، پروردگارت را به [پاس‌] آنچه با تو عهد كرده، براى ما بخوان، كه ما واقعاً به راه درست درآمده‌ايم.»"},{"number":50,"text":"و چون عذاب را از آنها برداشتيم، بناگاه آنان پيمان شكستند"},{"number":51,"text":"و فرعون در [ميان‌] قوم خود ندا درداد [و] گفت: «اى مردم [كشور] من، آيا پادشاهى مصر و اين نهرها كه از زير [كاخهاى‌] من روان است از آنِ من نيست؟ پس مگر نمى‌بينيد؟"},{"number":52,"text":"آيا [نه‌] من از اين كس كه خود بى‌مقدار است و نمى‌تواند درست بيان كند بهترم؟"},{"number":53,"text":"پس چرا بر او دستبندهايى زرين آويخته نشده؟ يا با او فرشتگانى همراه نيامده‌اند؟"},{"number":54,"text":"پس قوم خود را سبك‌مغز يافت [و آنان را فريفت‌] و اطاعتش كردند، چرا كه آنها مردمى منحرف بودند"},{"number":55,"text":"و چون ما را به خشم درآوردند، از آنان انتقام گرفتيم و همه آنان را غرق كرديم"},{"number":56,"text":"و آنان را پيشينه‌اى [بد] و عبرتى براى آيندگان گردانيديم"},{"number":57,"text":"و هنگامى كه [در مورد] پسر مريم مثالى آورده شد، بناگاه قوم تو از آن [سخن‌] هِلهِله درانداختند [و اعراض كردند]،"},{"number":58,"text":"و گفتند: «آيا معبودان ما بهترند يا او؟» آن [مثال‌] را جز از راه جدل براى تو نزدند، بلكه آنان مردمى جدل‌پيشه‌اند"},{"number":59,"text":"[عيسى‌] جز بنده‌اى كه بر وى منت نهاده و او را براى فرزندان اسرائيل سرمشق [و آيتى‌] گردانيده‌ايم نيست"},{"number":60,"text":"و اگر بخواهيم قطعاً به جاى شما فرشتگانى كه در [روى‌] زمين جانشين [شما] گردند قرار دهيم"},{"number":61,"text":"و همانا آن، نشانه‌اى براى [فهم‌] رستاخيز است، پس زنهار در آن ترديد مكن، و از من پيروى كنيد؛ اين است راه راست"},{"number":62,"text":"و مبادا شيطان شما را از راه به در برد، زيرا او براى شما دشمنى آشكار است"},{"number":63,"text":"و چون عيسى دلايل آشكار آورد، گفت: «به راستى براى شما حكمت آوردم، و تا در باره بعضى از آنچه در آن اختلاف مى‌كرديد برايتان توضيح دهم. پس، از خدا بترسيد و فرمانم ببريد.»"},{"number":64,"text":"در حقيقت، خداست كه خود پروردگار من و پروردگار شماست. پس او را بپرستيد؛ اين است راه راست"},{"number":65,"text":"تا [آنكه‌] از ميانشان، احزاب دست به اختلاف زدند، پس واى بر كسانى كه ستم كردند از عذاب روزى دردناك"},{"number":66,"text":"آيا جز [اين‌] انتظار مى‌برند كه رستاخيز -در حالى كه حدس نمى‌زنند- ناگهان بر آنان در رسد؟"},{"number":67,"text":"در آن روز، ياران -جز پرهيزگاران- بعضى‌شان دشمن بعضى ديگرند"},{"number":68,"text":"اى بندگان من، امروز بر شما بيمى نيست و غمگين نخواهيد شد"},{"number":69,"text":"همان كسانى كه به آيات ما ايمان آورده و تسليم بودند"},{"number":70,"text":"شما با همسرانتان شادمانه داخل بهشت شويد"},{"number":71,"text":"سينيهايى از طلا و جام‌هايى در برابر آنان مى‌گردانند، و در آنجا آنچه دلها آن را بخواهند و ديدگان را خوش آيد [هست‌] و شما در آن جاودانيد"},{"number":72,"text":"و اين است همان بهشتى كه به [پاداش‌] آنچه مى‌كرديد ميراث يافتيد"},{"number":73,"text":"در آنجا براى شما ميوه‌هايى فراوان خواهد بود كه از آنها مى‌خوريد"},{"number":74,"text":"بى‌گمان، مجرمان در عذاب جهنم ماندگارند"},{"number":75,"text":"[عذاب‌] از آنان تخفيف نمى‌يابد و آنها در آنجا نوميدند"},{"number":76,"text":"و ما بر ايشان ستم نكرديم، بلكه خود ستمكار بودند"},{"number":77,"text":"و فرياد كشند: «اى مالك، [بگو:] پروردگارت جان ما را بستاند.» پاسخ دهد: « شما ماندگاريد.»"},{"number":78,"text":"قطعاً حقيقت را برايتان آورديم، ليكن بيشتر شما حقيقت را خوش نداشتيد"},{"number":79,"text":"يا در كارى ابرام ورزيده‌اند؟ ما [نيز] ابرام مى‌ورزيم"},{"number":80,"text":"آيا مى‌پندارند كه ما راز آنها و نجوايشان را نمى‌شنويم؟ چرا، و فرشتگان ما پيش آنان [حاضرند و] ثبت مى‌كنند"},{"number":81,"text":"بگو: «اگر براى [خداى‌] رحمان فرزندى بود، خود من نخستين پرستندگان بودم.»"},{"number":82,"text":"پروردگار آسمانها و زمين [و] پروردگار عرش، از آنچه وصف مى‌كنند منزه است"},{"number":83,"text":"پس آنان را رها كن تا در ياوه‌گويى خود فرو روند و بازى كنند تا آن روزى را كه بدان وعده داده مى‌شوند ديدار كنند"},{"number":84,"text":"و اوست كه در آسمان خداست و در زمين خداست، و هموست سنجيده‌كار دانا"},{"number":85,"text":"و خجسته است كسى كه فرمانروايى آسمانها و زمين و آنچه ميان آن دو است از آنِ اوست، و علم قيامت پيش اوست و به سوى او برگردانيده مى‌شويد"},{"number":86,"text":"و كسانى كه به جاى او مى‌خوانند [و مى‌پرستند] اختيار شفاعت ندارند، مگر آن كسانى كه آگاهانه به حق گواهى داده باشند"},{"number":87,"text":"و اگر از آنان بپرسى: «چه كسى آنان را خلق كرده؟» مسلماً خواهند گفت: «خدا.» پس چگونه [از حقيقت‌] بازگردانيده مى‌شوند؟"},{"number":88,"text":"و گويد: «اى پروردگار من، اينها جماعتى‌اند كه ايمان نخواهند آورد.»"},{"number":89,"text":"[و خدا فرمود:] از ايشان روى برتاب و بگو: «به سلامت.» پس زودا كه بدانند"}]}