{"number":15,"edition":"fa.fooladvand","ayahs":[{"number":1,"text":"الف، لام، راء. اين است آيات كتاب [آسمانى‌] و قرآن روشنگر"},{"number":2,"text":"چه بسا كسانى كه كافر شدند آرزو كنند كه كاش مسلمان بودند"},{"number":3,"text":"بگذارشان تا بخورند و برخوردار شوند و آرزو[ها] سرگرمشان كند، پس به زودى خواهند دانست"},{"number":4,"text":"و هيچ شهرى را هلاك نكرديم مگر اينكه براى آن اجلى معيّن بود"},{"number":5,"text":"هيچ امتى از اجل خويش نه پيش مى‌افتد و نه پس مى‌ماند"},{"number":6,"text":"و گفتند: «اى كسى كه قرآن بر او نازل شده است، به يقين تو ديوانه‌اى"},{"number":7,"text":"اگر راست مى‌گويى چرا فرشته‌ها را پيش ما نمى‌آورى؟»"},{"number":8,"text":"فرشتگان را جز به حق فرو نمى‌فرستيم، و در آن هنگام، ديگر مهلت نيابند"},{"number":9,"text":"بى‌ترديد، ما اين قرآن را به تدريج نازل كرده‌ايم، و قطعاً نگهبان آن خواهيم بود"},{"number":10,"text":"و به يقين، پيش از تو [نيز] در گروههاى پيشينيان [پيامبرانى‌] فرستاديم"},{"number":11,"text":"و هيچ پيامبرى برايشان نيامد جز آنكه او را به مسخره مى‌گرفتند"},{"number":12,"text":"بدين گونه آن [استهزا] را در دل بزهكاران راه مى‌دهيم،"},{"number":13,"text":"[كه‌] به او ايمان نمى‌آورند، و راه [و رسم‌] پيشينيان پيوسته چنين بوده است"},{"number":14,"text":"و اگر درى از آسمان بر آنان مى‌گشوديم كه همواره از آن بالا مى‌رفتند،"},{"number":15,"text":"قطعاً مى‌گفتند: «در حقيقت، ما چشم‌بندى شده‌ايم، بلكه ما مردمى هستيم كه افسون شده‌ايم.»"},{"number":16,"text":"و به يقين، ما در آسمان بُرجهايى قرار داديم و آن را براى تماشاگران آراستيم"},{"number":17,"text":"و آن را از هر شيطان رانده‌شده‌اى حفظ كرديم"},{"number":18,"text":"مگر آن كس كه دزديده گوش فرا دهد كه شهابى روشن او را دنبال مى‌كند"},{"number":19,"text":"و زمين را گسترانيديم و در آن كوههاى استوار افكنديم و از هر چيز سنجيده‌اى در آن رويانيديم"},{"number":20,"text":"و براى شما و هر كس كه شما روزى‌دهنده او نيستيد، در آن وسايل زندگى قرار داديم"},{"number":21,"text":"و هيچ چيز نيست مگر آنكه گنجينه‌هاى آن نزد ماست، و ما آن را جز به اندازه‌اى معين فرو نمى‌فرستيم"},{"number":22,"text":"و بادها را بارداركننده فرستاديم و از آسمان، آبى نازل كرديم، پس شما را بدان سيراب نموديم، و شما خزانه‌دار آن نيستيد"},{"number":23,"text":"و بى‌ترديد، اين ماييم كه زنده مى‌كنيم و مى‌ميرانيم، و ما وارث [همه‌] هستيم"},{"number":24,"text":"و به يقين، پيشينيان شما را شناخته‌ايم و آيندگان [شما را نيز] شناخته‌ايم"},{"number":25,"text":"و مسلماً پروردگار توست كه آنان را محشور خواهد كرد، چرا كه او حكيم داناست"},{"number":26,"text":"و در حقيقت، انسان را از گِلى خشك، از گِلى سياه و بدبو، آفريديم"},{"number":27,"text":"و پيش از آن، جن را از آتشى سوزان و بى‌دود خلق كرديم"},{"number":28,"text":"و [ياد كن‌] هنگامى را كه پروردگار تو به فرشتگان گفت: «من بشرى را از گِلى خشك، از گِلى سياه و بدبو، خواهم آفريد"},{"number":29,"text":"پس وقتى آن را درست كردم و از روح خود در آن دميدم، پيش او به سجده درافتيد"},{"number":30,"text":"پس فرشتگان همگى يكسره سجده كردند،"},{"number":31,"text":"جز ابليس كه خوددارى كرد از اينكه با سجده‌كنندگان باشد"},{"number":32,"text":"فرمود: «اى ابليس، تو را چه شده است كه با سجده‌كنندگان نيستى؟»"},{"number":33,"text":"گفت: «من آن نيستم كه براى بشرى كه او را از گِلى خشك، از گِلى سياه و بدبو، آفريده‌اى، سجده كنم.»"},{"number":34,"text":"فرمود: «از اين [مقام‌] بيرون شو كه تو رانده‌شده‌اى"},{"number":35,"text":"و تا روز جزا بر تو لعنت باشد"},{"number":36,"text":"گفت: «پروردگارا، پس مرا تا روزى كه برانگيخته خواهند شد مهلت ده.»"},{"number":37,"text":"فرمود: «تو از مهلت‌يافتگانى،"},{"number":38,"text":"تا روز [و] وقت معلوم"},{"number":39,"text":"گفت: «پروردگارا، به سبب آنكه مرا گمراه ساختى، من [هم گناهانشان را] در زمين برايشان مى‌آرايم و همه را گمراه خواهم ساخت،"},{"number":40,"text":"مگر بندگان خالص تو از ميان آنان را.»"},{"number":41,"text":"فرمود: «اين راهى است راست [كه‌] به سوى من [منتهى مى‌شود]"},{"number":42,"text":"در حقيقت، تو را بر بندگان من تسلّطى نيست، مگر كسانى از گمراهان كه تو را پيروى كنند،"},{"number":43,"text":"و قطعاً وعده‌گاه همه آنان دوزخ است،"},{"number":44,"text":"[دوزخى‌] كه براى آن هفت در است، و از هر درى بخشى معين از آنان [وارد مى‌شوند]"},{"number":45,"text":"بى‌گمان، پرهيزگاران در باغها و چشمه‌سارانند"},{"number":46,"text":"[به آنان گويند:] «با سلامت و ايمنى در آنجا داخل شويد.»"},{"number":47,"text":"و آنچه كينه [و شائبه‌هاى نفسانى‌] در سينه‌هاى آنان است بركنيم؛ برادرانه بر تختهايى روبروى يكديگر نشسته‌اند"},{"number":48,"text":"نه رنجى در آنجا به آنان مى‌رسد و نه از آنجا بيرون رانده مى‌شوند"},{"number":49,"text":"به بندگان من خبر ده كه منم آمرزنده مهربان"},{"number":50,"text":"و اينكه عذاب من، عذابى است دردناك"},{"number":51,"text":"و از مهمانان ابراهيم به آنان خبر ده،"},{"number":52,"text":"هنگامى كه بر او وارد شدند و سلام گفتند. [ابراهيم‌] گفت: «ما از شما بيمناكيم.»"},{"number":53,"text":"گفتند: «مترس، كه ما تو را به پسرى دانا مژده مى‌دهيم.»"},{"number":54,"text":"گفت: «آيا با اينكه مرا پيرى فرا رسيده است بشارتم مى‌دهيد؟ به چه بشارت مى‌دهيد؟»"},{"number":55,"text":"گفتند: «ما تو را به حق بشارت داديم. پس، از نوميدان مباش.»"},{"number":56,"text":"گفت: «چه كسى -جز گمراهان- از رحمت پروردگارش نوميد مى‌شود؟»"},{"number":57,"text":"[سپس‌] گفت: «اى فرشتگان، [ديگر] كارتان چيست؟»"},{"number":58,"text":"گفتند: «ما به سوى گروه مجرمان فرستاده شده‌ايم،"},{"number":59,"text":"مگر خانواده لوط، كه ما قطعاً همه آنان را نجات مى‌دهيم،"},{"number":60,"text":"جز آنش را كه مقدر كرديم او از بازماندگان [در عذاب‌] باشد"},{"number":61,"text":"پس چون فرشتگان نزد خاندان لوط آمدند،"},{"number":62,"text":"[لوط] گفت: «شما مردمى ناشناس هستيد.»"},{"number":63,"text":"گفتند: «[نه،] بلكه براى تو چيزى آورده‌ايم كه در آن ترديد مى‌كردند،"},{"number":64,"text":"و حق را براى تو آورده‌ايم و قطعاً ما راستگويانيم،"},{"number":65,"text":"پس، پاسى از شب [گذشته‌] خانواده‌ات را حركت ده و [خودت‌] به دنبال آنان برو، و هيچ يك از شما نبايد به عقب بنگرد، و هر جا به شما دستور داده مى‌شود برويد"},{"number":66,"text":"و او را از اين امر آگاه كرديم كه ريشه آن گروه صبحگاهان بريده خواهد شد"},{"number":67,"text":"و مردم شهر، شادى‌كنان روى آوردند"},{"number":68,"text":"[لوط] گفت: «اينان مهمانان منند، مرا رسوا مكنيد،"},{"number":69,"text":"و از خدا پروا كنيد و مرا خوار نسازيد.»"},{"number":70,"text":"گفتند: «آيا تو را [از مهمان كردن‌] مردم بيگانه منع نكرديم؟»"},{"number":71,"text":"گفت: «اگر مى‌خواهيد [كارى مشروع‌] انجام دهيد، اينان دختران منند [با آنان ازدواج كنيد].»"},{"number":72,"text":"به جان تو سوگند، كه آنان در مستى خود سرگردان بودند"},{"number":73,"text":"پس به هنگام طلوع آفتاب، فرياد [مرگبار] آنان را فرو گرفت"},{"number":74,"text":"و آن [شهر] را زير و زبر كرديم و بر آنان سنگهايى از سنگ گِل بارانديم"},{"number":75,"text":"به يقين، در اين [كيفر] براى هوشياران عبرتهاست"},{"number":76,"text":"و [آثار] آن [شهر هنوز] بر سر راهى [داير] برجاست"},{"number":77,"text":"بى‌گمان، در اين براى مؤمنان عبرتى است"},{"number":78,"text":"و راستى اهل «ايكه» ستمگر بودند"},{"number":79,"text":"پس، از آنان انتقام گرفتيم، و آن دو [شهر، اكنون‌] بر سر راهى آشكاراست"},{"number":80,"text":"و اهل «حِجر» [نيز] پيامبران [ما] را تكذيب كردند"},{"number":81,"text":"و آيات خود را به آنان داديم، و[لى‌] از آنها اعراض كردند"},{"number":82,"text":"و [براى خود] از كوهها خانه‌هايى مى‌تراشيدند كه در امان بمانند"},{"number":83,"text":"پس صبحدم، فرياد [مرگبار]، آنان را فرو گرفت"},{"number":84,"text":"و آنچه به دست مى‌آوردند، به كارشان نخورد"},{"number":85,"text":"و ما آسمانها و زمين و آنچه را كه ميان آن دو است جز به حق نيافريده‌ايم، و يقيناً قيامت فرا خواهد رسيد. پس به خوبى صرف نظر كن،"},{"number":86,"text":"زيرا پروردگار تو همان آفريننده داناست"},{"number":87,"text":"و به راستى، به تو سبع المثانى [=سوره فاتحه‌] و قرآن بزرگ را عطا كرديم"},{"number":88,"text":"و به آنچه ما دسته‌هايى از آنان [=كافران‌] را بدان برخوردار ساخته‌ايم چشم مدوز، و بر ايشان اندوه مخور، و بال خويش براى مؤمنان فرو گستر"},{"number":89,"text":"و بگو: «من همان هشداردهنده آشكارم.»"},{"number":90,"text":"همان گونه كه [عذاب را] بر تقسيم‌كنندگان نازل كرديم"},{"number":91,"text":"همانان كه قرآن را جزء جزء كردند [به برخى از آن عمل كردند و بعضى را رها نمودند]"},{"number":92,"text":"پس سوگند به پروردگارت كه از همه آنان خواهيم پرسيد،"},{"number":93,"text":"از آنچه انجام مى‌دادند"},{"number":94,"text":"پس آنچه را بدان مأمورى آشكار كن و از مشركان روى برتاب،"},{"number":95,"text":"كه ما [شر] ريشخندگران را از تو برطرف خواهيم كرد"},{"number":96,"text":"همانان كه با خدا معبودى ديگر قرار مى‌دهند. پس به زودى [حقيقت را] خواهند دانست"},{"number":97,"text":"و قطعاً مى‌دانيم كه سينه تو از آنچه مى‌گويند تنگ مى‌شود"},{"number":98,"text":"پس با ستايش پروردگارت تسبيح گوى و از سجده‌كنندگان باش"},{"number":99,"text":"و پروردگارت را پرستش كن تا اينكه مرگ تو فرا رسد"}]}