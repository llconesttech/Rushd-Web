{"number":21,"edition":"tr.diyanet","ayahs":[{"number":1,"text":"İnsanların hesap görme zamanı yaklaştı, fakat onlar hala habersiz, hakdan yüz çeviriyorlar"},{"number":2,"text":"Rablerinden kendilerine gelen her yeni ihtarı mutlaka, gönülleri gaflet içinde eğlenerek dinlerler. Zulmedenler, gizli toplantılarında: \"Bu zat, sizin gibi bir insandan başka bir şey midir? Siz, göz göre göre sihre mi uyarsınız?\" diye konuşurlar"},{"number":3,"text":"Rablerinden kendilerine gelen her yeni ihtarı mutlaka, gönülleri gaflet içinde eğlenerek dinlerler. Zulmedenler, gizli toplantılarında: \"Bu zat, sizin gibi bir insandan başka bir şey midir? Siz, göz göre göre sihre mi uyarsınız?\" diye konuşurlar"},{"number":4,"text":"Peygamber: \"Benim Rabbim gökte ve yerde söyleneni bilir. O, işitendir, bilendir\" dedi"},{"number":5,"text":"Onlar: \"Hayır; bunlar karışık rüyalardır\", \"Hayır; onu uydurmuştur\", \"Hayır; o şairdir\", \"Haydi önceki peygamberler gibi o da bize bir mucize getirsin\" dediler"},{"number":6,"text":"Onlardan önce yoketmiş olduğumuz kasabalar halkı inanmadılar, bunlar mı inanacaklar"},{"number":7,"text":"Senden önce de, kendilerine vahyettiğimiz adamlar gönderdik. Bilmiyorsanız kitablılara sorun"},{"number":8,"text":"Biz onları yemek yemez birer ceset kılmadık ve onlar ölümsüz de değillerdi"},{"number":9,"text":"Sonra Biz onlara verdiğimiz sözü yerine getirdik, kendilerini ve dilediklerimizi kurtardık; aşırı gidenleri ise yok ettik"},{"number":10,"text":"And olsun ki, size şerefiniz ve öğüt veren bir Kitap indirdik; akletmiyor musunuz"},{"number":11,"text":"Halkı zalim olan nice kasabaları kırıp geçirdik ve onlardan sonra başka milletler varettik"},{"number":12,"text":"Onlar bizim baskınımızı hissettiklerinde, oradan kaçmağa koyuluyorlardı"},{"number":13,"text":"Koşup kaçmayın; size nimet verilen yere, yurdlarınıza dönün, elbette sorguya çekileceksiniz\" dedik"},{"number":14,"text":"Vay başımıza gelenlere! Doğrusu biz haksızlık yapmış kimseleriz\" dediler"},{"number":15,"text":"Biz onları biçilmiş ot ve bir yığın kül haline getirinceye kadar haykırmaları devam etti"},{"number":16,"text":"Biz gökleri, yeri ve ikisinin arasındakileri oyun olsun diye yaratmadık"},{"number":17,"text":"Eğlenme dileseydik, bunu yapacak olsaydık, şanımıza uygun şekilde yapardık; ama yapmayız"},{"number":18,"text":"Gerçeği batılın başına çarparız ve onun beynini parçalar; böylece batıl ortadan kalkar. Allah'a yakıştırdığınız vasıflardan ötürü yazıklar olsun size"},{"number":19,"text":"Göklerde ve yerde ne varsa O'nundur. Katında olanlar O'na kulluk etmekten çekinmezler ve usanmazlar"},{"number":20,"text":"Gece ve gündüz, bıkmadan tesbih ederler"},{"number":21,"text":"Yeryüzünde edindikleri tanrılar mı, onlar mı ölüleri diriltecekler"},{"number":22,"text":"Eğer yerle gökte Allah'tan başka tanrılar olsaydı, ikisi de bozulurdu. Arşın Rabbi olan Allah, onların vasıflandırdıklarından münezzehtir"},{"number":23,"text":"O, yaptığından sorumlu değildir, onlar ise sorumlu tutulacaklardır"},{"number":24,"text":"O'nu bırakıp tanrılar mı edindiler? De ki: \"Kesin delilinizi getirin. İşte benim ve ümmetimin Kitap'ı ve senden öncekilerin kitapları.\" Hayır; onların çoğu gerçeği bilmez de yüz çevirirler"},{"number":25,"text":"Senden önce gönderdiğimiz her peygambere: \"Benden başka tanrı yoktur, Bana kulluk edin\" diye vahyetmişizdir"},{"number":26,"text":"Rahman çocuk edindi\" dediler. Haşa; hayır, melekler şerefli kılınmış kullardır"},{"number":27,"text":"Allah'tan önce söz söyleyemezler; ancak O'nun emri üzerine iş işlerler"},{"number":28,"text":"Allah, onların yaptıklarını ve yapmakta olduklarını bilir. Onlar Allah'ın hoşnut olduğu kimseden başkasına şefaat edemezler; O'nun korkusundan titrerler"},{"number":29,"text":"Bunlar içinde kim \"Ben, Allah'tan başka bir tanrıyım\" derse, işte onu cehennemle cezalandırırız. Zulmedenlerin cezasını böyle veririz"},{"number":30,"text":"İnkar edenler, gökler ve yer yapışıkken onları ayırdığımızı ve bütün canlıları sudan meydana getirdiğimizi bilmezler mi? İnanmıyorlar mı"},{"number":31,"text":"Yeryüzüne, insanlar sarsılmasın diye sabit dağlar yerleştirdik; rahat gidebilsinler diye aralarında geniş yollar varettik"},{"number":32,"text":"Göğü karışıklıktan korunmuş bir tavan kıldık; oysa onlar bundaki delillerden yüz çeviriyorlar"},{"number":33,"text":"Geceyi ve gündüzü, güneşi ve ayı yaratan O'dur. Her biri bir yörüngede yürür"},{"number":34,"text":"Senden önce de hiçbir insanı ölümsüz kılmadık, sen ölürsün de onlar baki kalır mı"},{"number":35,"text":"Her can ölümü tadacaktır. Bir imtihan olarak size iyilik ve kötülük veririz. Sonunda Bize dönersiniz"},{"number":36,"text":"İnkarcılar seni gördükleri zaman, şüphesiz, seni alaya almaktan başka bir şey yapmazlar. \"Sizin tanrılarınızı diline dolayan bu mudur?\" derler ve Rahman'ın Kitabını işte onlar inkar ederler"},{"number":37,"text":"İnsan aceleci olarak yaratılmıştır. Size ayetlerimi göstereceğim, bunu Benden acele istemeyin"},{"number":38,"text":"Doğru sözlü iseniz bildirin bu tehdit ne zamandır?\" derler"},{"number":39,"text":"Bu kafirler, ateşi yüzlerinden ve sırtlarından menedemeyecekleri ve yardım da göremiyecekleri zamanı keşke bilseler"},{"number":40,"text":"Belki aniden gelecek de onları şaşırtacaktır. Artık onu geri çeviremezler; kendileri de ertelenmez"},{"number":41,"text":"And olsun ki, senden önce birçok peygamber alaya alınmıştı da, alaya alanları, eğlendikleri şey mahvetmişti"},{"number":42,"text":"De ki: \"Geceleyin ve gündüzün sizi Rahman'dan kim koruyabilir?\" Ama onlar Rablerinin Kitabından yüz çevirmektedirler"},{"number":43,"text":"Yoksa kendilerini bize karşı savunacak tanrıları mı var? O tanrılar kendilerine bile yardım edemezler. Katımızdan da dostluk görmezler"},{"number":44,"text":"Biz bunlara ve babalarına geçimlikler verdik de ömürleri uzadı; şimdi memleketlerini her yandan eksilttiğimizi görmüyorlar mı? Üstün gelen onlar mıdır"},{"number":45,"text":"De ki: \"Ben ancak sizi vahy ile uyarıyorum\" Uyarıldıkları zaman, sağırlar çağrıyı duymazlar"},{"number":46,"text":"Rabbinin azabından onlara bir esinti dokunsa: \"Vah bize! Doğrusu biz haksızdık\" derler"},{"number":47,"text":"Kıyamet günü doğru teraziler kurarız; hiçbir kimse hiçbir haksızlığa uğratılmaz. Hardal tanesi kadar olsa bile yapılanı ortaya koyarız. Hesap gören olarak Biz yeteriz"},{"number":48,"text":"And olsun ki, Musa ve Harun'a eğriyi doğrudan ayıran Kitap'ı sakınanlar için ışık ve öğüt olarak verdik"},{"number":49,"text":"Onlar görmedikleri halde Rablerinden korkarlar; kıyamet saatinden de titrerler"},{"number":50,"text":"İşte bu, indirdiğimiz kutsal bir Kitap'dır. Siz mi onu inkar ediyorsunuz"},{"number":51,"text":"And olsun ki, daha önce İbrahim'e de akla uygun olanı göstermiştik. Biz onu biliyorduk"},{"number":52,"text":"İbrahim, babasına ve milletine: \"Bu tapınıp durduğunuz heykeller nedir?\" demişti"},{"number":53,"text":"Babalarımızı onlara tapar bulduk\" demişlerdi"},{"number":54,"text":"İbrahim: \"And olsun ki sizler de babalarınız da apaçık bir sapıklık içindesiniz\" deyince"},{"number":55,"text":"Sen bize gerçeği mi getirdin yoksa şaka mı ediyorsun?\" dediler"},{"number":56,"text":"O şöyle dedi: \"Hayır; Rabbiniz, göklerin ve yerin Rabbidir ki onları O yaratmıştır. Ben de buna şahidlik edenlerdenim"},{"number":57,"text":"Allah'a yemin ederim ki, siz ayrıldıktan sonra, putlarınıza bir tuzak kuracağım"},{"number":58,"text":"Hepsini paramparça edip, içlerinden büyüğünü ona başvursunlar diye, sağlam bıraktı"},{"number":59,"text":"Milleti: \"Tanrılarımıza bunu kim yaptı? Doğrusu o zalimlerden biridir\" dediler"},{"number":60,"text":"Bazıları: \"İbrahim denen bir gencin onları diline doladığını duymuştuk\" deyince, \"O halde bunların şahidlik edebilmeleri için onu halkın gözü önüne getirin\" dediler"},{"number":61,"text":"Bazıları: \"İbrahim denen bir gencin onları diline doladığını duymuştuk\" deyince, \"O halde bunların şahidlik edebilmeleri için onu halkın gözü önüne getirin\" dediler"},{"number":62,"text":"İbrahim gelince, ona: \"Ey İbrahim, bunu tanrılarımıza sen mi yaptın?\" dediler"},{"number":63,"text":"İbrahim: \"Belki onu şu büyükleri yapmıştır, konuşabiliyorlarsa onlara sorun\" dedi"},{"number":64,"text":"Kendi kendilerine: \"Doğrusu siz haksızsınız\", sonra kafalarında olan eski inançlarına dönerek: \"Ey İbrahim! bunların konuşmayacağını, and olsun ki, bilirsin\" dediler"},{"number":65,"text":"Kendi kendilerine: \"Doğrusu siz haksızsınız\", sonra kafalarında olan eski inançlarına dönerek: \"Ey İbrahim! bunların konuşmayacağını, and olsun ki, bilirsin\" dediler"},{"number":66,"text":"İbrahim: \"O halde, Allah'ı bırakıp da size hiçbir fayda ve zarar veremeyecek olan putlara ne diye taparsınız? Size de, Allah'ı bırakıp taptıklarınıza da yazıklar olsun! Akletmiyor musunuz?\" dedi"},{"number":67,"text":"İbrahim: \"O halde, Allah'ı bırakıp da size hiçbir fayda ve zarar veremeyecek olan putlara ne diye taparsınız? Size de, Allah'ı bırakıp taptıklarınıza da yazıklar olsun! Akletmiyor musunuz?\" dedi"},{"number":68,"text":"Onlar: \"Bir şey yapacaksanız, şunu yakın da tanrılarınıza yardım edin\" dediler"},{"number":69,"text":"Biz: \"Ey ateş! İbrahim'e karşı serin ve zararsız ol\" dedik"},{"number":70,"text":"Ona düzen kurmak istediler, fakat Biz onları hüsrana uğrattık"},{"number":71,"text":"Onu da, Lut'u da, alemler için kutsal kıldığımız yere ulaştırıp kurtardık"},{"number":72,"text":"İbrahim'e, buna ilaveten İshak ve Yakub'u da verdik, her birini iyi kimseler kıldık"},{"number":73,"text":"Onları, buyruğumuz altında insanları doğru yola götüren önderler yaptık; onlara, iyi işler yapmayı, namaz kılmayı, zekat vermeyi vahyettik. Onlar, bize kulluk eden kimselerdi"},{"number":74,"text":"Lut'a da hüküm ve ilim verdik; onu, çirkin işler işleyen kasabadan kurtardık. Doğrusu onlar yoldan çıkmış kötü bir milletti"},{"number":75,"text":"Lut'u rahmetimizin içine aldık; doğrusu o iyilerdendi"},{"number":76,"text":"Nuh da daha önceleri Bize yalvarmıştı, onun duasını kabul edip, kendisini ve ailesini büyük sıkıntıdan kurtardık"},{"number":77,"text":"Ayetlerimizi yalanlayan millete karşı ona yardım ettik. Doğrusu onlar fena bir milletti, hepsini suda boğduk"},{"number":78,"text":"Davud ve Süleyman da milletin koyunlarının yayıldığı bir ekin hakkında hüküm veriyorlarken, Biz onların hükmüne şahiddik"},{"number":79,"text":"Süleyman'a bu meselenin hükmünü bildirmiştik; her birine hüküm ve ilim verdik. Davud ile beraber tesbih etsinler diye dağları ve kuşları buyruk altına aldık. Bunları Biz yapmıştık"},{"number":80,"text":"Ona, sizi savaşta korumak için zırh yapma sanatını öğrettik, artık şükreder misiniz"},{"number":81,"text":"Bereketli kıldığımız yere doğru, Süleyman'ın emriyle yürüyen şiddetli rüzgarı, onun buyruğuna verdik. Biz herşeyi biliyorduk"},{"number":82,"text":"Dalgıçlık yapan ve bundan başka işler de gören şeytanlardan da onun buyruğu altına verdik. Onların hepsini gözetiyorduk"},{"number":83,"text":"Eyyub da: \"Başıma bir bela geldi, (Sana sığındım), Sen merhametlilerin merhametlisisin\" diye Rabbine nida etmişti"},{"number":84,"text":"Biz de onun duasını kabul etmiş ve başına gelenleri kaldırmıştık. Katımızdan bir rahmet ve kulluk edenlere bir hatıra olmak üzere ona tekrar ailesini ve kaybettikleriyle bir mislini daha vermiştik"},{"number":85,"text":"İsmail, İdris ve Zülkifl hakkında anlattığımızı da an; onların her biri sabredenlerdendi"},{"number":86,"text":"Onları rahmetimizin içine aldık; doğrusu onlar iyilerdendi"},{"number":87,"text":"Zünnun (Balık Sahibi; Yunus) hakkında söylediğimizi de an. O, öfkelenerek giderken, kendisini sıkıntıya sokmayacağımızı sanmıştı; fakat sonunda karanlıklar içinde: \"Senden başka tanrı yoktur, Sen münezzehsin, doğrusu ben haksızlık edenlerdenim\" diye seslenmişti"},{"number":88,"text":"Biz de ona cevap verip, onu üzüntüden kurtarmıştık. inananları böyle kurtarırız"},{"number":89,"text":"Zekeriya da: \"Rabbim! Beni tek Başıma bırakma, Sen varislerin en hayırlısısın\" diye nida etmişti"},{"number":90,"text":"Biz de ona icabet ederek, Yahya'yı bahşetmiş, eşini de doğum yapacak hale getirmiştik. Doğrusu onlar iyi işlerde yarışıyorlar, korkarak ve umarak Bize yalvarıyorlardı. Bize karşı gönülden saygı duyuyorlardı"},{"number":91,"text":"Mahrem yerini koruyan Meryem'e ruhumuzdan üflemiş, onu ve oğlunu, alemler için bir mucize kılmıştık"},{"number":92,"text":"Doğrusu tevhid dini olan Müslümanlık, bir tek din olarak sizin dininizdir ve Ben de Rabbinizim, artık Bana kulluk edin"},{"number":93,"text":"Ama insanlar, din konusunda aralarında bölüklere ayrıldılar, hepsi Bize döneceklerdir"},{"number":94,"text":"İnanmış olarak yararlı iş işleyenin ameli inkar edilmeyecektir. Biz onu yazmaktayız"},{"number":95,"text":"Yok ettiğimiz kasaba halkının ahirette ceza görmek üzere Bize dönmemesi imkansızdır"},{"number":96,"text":"Yecüc ve Mecüc'ün seddi yıkıldığı zaman her dere ve tepeden boşanırlar"},{"number":97,"text":"Gerçek vaad yaklaştığında, inkar edenlerin gözleri beleriverir: \"Vah bize! Bundan önce gaflet içindeydik, hem de zalimdik\" derler"},{"number":98,"text":"Siz ve Allah'tan başka taptıklarınız, cehennemin yakıtısınız; oraya gireceksiniz"},{"number":99,"text":"Eğer bunlar tanrı olsaydı cehenneme girmezlerdi; hepsi orada temelli kalacaktır"},{"number":100,"text":"Orada onlara ah etmek vardır; birşey de işitemezler"},{"number":101,"text":"Yaptıklarına karşılık katımızdan kendileri için iyi şeyler yazılmış olanlar, işte onlar cehennemden uzak tutulanlardır"},{"number":102,"text":"Cehennemin uğultusunu duymazlar. Canlarının istediği şeyler içinde temelli kalırlar"},{"number":103,"text":"En büyük korku bile onları üzmez; kendilerini melekler: \"Size söz verilen gün işte bugündür\" diye karşılarlar"},{"number":104,"text":"Göğü, kitap dürer gibi dürdüğümüz zaman, yaratmaya ilk başladığımız gibi katımızdan verilmiş bir söz olarak onu tekrar var edeceğiz. Doğrusu Biz yaparız"},{"number":105,"text":"And olsun ki, Tevrat'tan sonra Zebur'da da yeryüzüne ancak iyi kullarımın mirasçı olduğunu yazmıştık"},{"number":106,"text":"Doğrusu bu Kuran'da, kulluk eden kimselere bildiri vardır"},{"number":107,"text":"Biz seni ancak alemlere rahmet olarak gönderdik"},{"number":108,"text":"De ki: \"Doğrusu tanrınızın tek bir Tanrı olduğu bana şüphesiz vahyolundu. Artık müslüman olacak mısınız"},{"number":109,"text":"Eğer yüz çevirirlerse, de ki: \"Size düpedüz açıkladım; tehdit olunduğunuz şeyin yakın mı uzak mı olduğunu bilmem"},{"number":110,"text":"Doğrusu O, açığa vurulan sözü de bilir, gizlediklerinizi de bilir"},{"number":111,"text":"Bilmem; belki bu gecikme sizi denemek ve bir süreye kadar geçindirmek içindir"},{"number":112,"text":"Peygamber: \"Rabbim! Aramızda gerçekle hükmet, anlattıklarınıza karşı ancak Rahman olan Rabbimizden yardım istenir\" dedi"}]}