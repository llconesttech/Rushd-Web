{"number":40,"edition":"pl.bielawskiego","ayahs":[{"number":1,"text":"Ha. Mim"},{"number":2,"text":"Objawienie Księgi pochodzi od Boga, Potężnego, Wszechwiedzącego"},{"number":3,"text":"Przebaczającego grzechy, przyjmującego pokutę, strasznego w karaniu, pełnego dobroci. Nie ma boga innego, jak tylko On! Do Niego zmierza wędrowanie"},{"number":4,"text":"Spierają się o znaki Boga tylko ci, którzy nie wierzą. Niechaj ich wzburzenie w tym kraju ciebie nie zwiedzie"},{"number":5,"text":"Przed nimi lud Noego, a po nich różne frakcje zadawały kłam. I każdy naród zamierzał pochwycić swego posłańca. I fałszywie prowadzili dyskusje, aby przez fałsz zniweczyć prawdę. Pochwyciłem ich więc, i jakaż była Moja kara"},{"number":6,"text":"I tak ziściło się słowo twojego Pana na tych, którzy nie uwierzyli: oni są mieszkańcami ognia"},{"number":7,"text":"Ci, którzy niosą tron, i ci, którzy są wokół niego, głoszą chwałę swego Pana; wierzą w Niego i proszą o przebaczenie dla tych, którzy uwierzyli: \"Panie nasz! Ty obejmujesz każdą rzecz miłosierdziem i wiedzą. Przebacz tym, którzy się nawrócili i którzy poszli po Twojej drodze; i ochroń ich od kary ognia piekielnego"},{"number":8,"text":"Panie nasz! Wprowadź ich do Ogrodów Edenu, które im obiecałeś; im i tym, którzy czynią dobro, spośród ich ojców i ich żon, jak też ich potomstwa. Zaprawdę, Ty jesteś Potężny, Mądry"},{"number":9,"text":"I uchroń ich od złych czynów! A kogo Ty uchronisz od złych czynów, już tego dnia okazałeś mu swoje miłosierdzie. A to jest osiągnięcie ogromne"},{"number":10,"text":"Zaprawdę, ogłoszą tym, którzy nie uwierzyli: \"Nienawiść Boga jest większa od waszej wzajemnej nienawiści, bo oto zostaliście wezwani do wiary, a pozostaliście niewiernymi"},{"number":11,"text":"Oni powiedzą: \"Panie nasz! Ty spowodowałeś naszą śmierć dwa razy i powołałeś nas do życia dwa razy. Teraz wyznajemy nasze grzechy. Czy jest jakaś droga wyjścia"},{"number":12,"text":"Jest tak dlatego, że kiedy wzywano Boga Jedynego, wyście nie wierzyli; a kiedy Jemu dodawano współtowarzyszy, to wyście uwierzyli. Lecz rozstrzygnięcie należy do Boga, Wyniosłego, Wielkiego"},{"number":13,"text":"On jest Tym, który pokazał wam Swoje znaki i który zsyła wam z nieba zaopatrzenie; jednak pamięta tylko ten, kto się nawraca"},{"number":14,"text":"Wzywajcie więc Boga, szczerze wyznając Jego religię, mimo sprzeciwu niewiernych"},{"number":15,"text":"On - wyniosły stopniami; On - władca tronu. On rzuca Ducha, zgodnie ze Swoim nakazem, na kogo chce spośród Swoich sług, aby ostrzec o Dniu Spotkania"},{"number":16,"text":"Tego Dnia, kiedy się pojawią, nie będzie ukryte przed Bogiem nic, co ich dotyczy. Do kogo należy dzisiaj królestwo? Do Boga Jedynego, Zwyciężającego"},{"number":17,"text":"Tego Dnia każda dusza otrzyma zapłatę za to, co zarobiła. Tego Dnia nie będzie żadnej niesprawiedliwości. Zaprawdę, Bóg jest szybki w rachunku"},{"number":18,"text":"I ostrzegaj ich przed Dniem Nieuniknionego, kiedy serca strwożone są w gardłach! Niesprawiedliwi nie znajdą ani gorącego przyjaciela, ani orędownika, który by został wysłuchany"},{"number":19,"text":"On zna zdradliwość oczu i to, co ukrywają piersi"},{"number":20,"text":"I Bóg rozstrzyga według prawdy, natomiast ci, których oni wzywają poza Nim, nie rozstrzygają niczego. Zaprawdę, Bóg jest Słyszący, Widzący"},{"number":21,"text":"Czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi? Oni byli mocniejsi od nich siłą i dziełami pozostawionymi na ziemi. Jednak pochwycił ich Bóg za ich grzechy i nie mieli przed Bogiem żadnego obrońcy"},{"number":22,"text":"Tak było dlatego, że oni nie uwierzyli, kiedy przychodzili do nich ich posłańcy z jasnymi dowodami. Zatem pochwycił ich Bóg. Zaprawdę, Bóg jest silny, straszny w karaniu"},{"number":23,"text":"I posłaliśmy już Mojżesza, z Naszymi znakami i władzą jasną"},{"number":24,"text":"Do Faraona, Hamana i Karuna. Oni powiedzieli: \"Czarownik, kłamca"},{"number":25,"text":"A kiedy on przyniósł im prawdę od Nas, oni powiedzieli: \"Pozabijajcie synów tych, którzy wraz z nim uwierzyli, a pozostawcie przy życiu ich kobiety!\" Lecz podstęp niewiernych tylko wprowadza ich w błąd"},{"number":26,"text":"I powiedział Faraon: \"Pozwólcie mi, ja zabiję Mojżesza! Niech wzywa swego Pana! Otóż obawiam się, iż on zmieni waszą religię albo zaszczepi zepsucie na ziemi"},{"number":27,"text":"I powiedział Mojżesz: \"Szukam ucieczki u mojego Pana i waszego Pana, przed każdym dumnym, który nie wierzy w Dzień Rozrachunku"},{"number":28,"text":"I powiedział pewien człowiek wierzący, z rodu Faraona, który ukrywał swoją wiarę: \"Czy zabijecie człowieka za to, że mówi: Mój Pan - to Bóg - i przychodzi do was z jasnymi dowodami od waszego Pana? Jeśli on jest kłamcą, to jego kłamstwo obróci się przeciw niemu; a jeśli mówi prawdę, to dosięgnie was część z tego, czym on wam grozi. Zaprawdę, Bóg nie prowadzi drogą prostą tego, kto jest występnym kłamcą"},{"number":29,"text":"ludu mój! Do was należy królestwo dzisiaj i wy panujecie na ziemi. Lecz kto obroni nas przed srogością Boga, kiedy ona do nas przyjdzie?\" Powiedział Faraon: \"Ja pokazuję Wam tylko to, co widzę; i prowadzę was jedynie drogą prawości"},{"number":30,"text":"I powiedział ten, który uwierzył: \"O ludu mój! Boję się dla was dnia, podobnego do dnia frakcji"},{"number":31,"text":"I podobnego losu, jaki spotkał Noego, Adytów i Samudytów, i tych, którzy byli po nich. Bóg nie pragnie niesprawiedliwości dla Swoich sług"},{"number":32,"text":"O ludu mój! Boję się dla was Dnia wzajemnego nawoływania"},{"number":33,"text":"Dnia, kiedy odwrócicie się plecami, nie mając przed Bogiem żadnego obrońcy; bo kogo Bóg sprowadzi z drogi, ten nie ma już żadnego przewodnika"},{"number":34,"text":"I przyszedł już przedtem do was Józef z jasnymi dowodami, lecz wy nie przestaliście wątpić w to, z czym on przyszedł. A kiedy zginął, powiedzieliście: \"Nie wyśle już Bóg po nim żadnego posłańca.\" W ten sposób Bóg sprowadza z drogi tego, kto jest występny, wątpiący"},{"number":35,"text":"A ci, którzy się spierają o znaki Boga bez żadnego upoważnienia, budzą nienawiść w Bogu i w tych, którzy uwierzyli. Tak Bóg kładzie pieczęć na każdym sercu człowieka dumnego, tyrana"},{"number":36,"text":"I powiedział Faraon: O \"Hamanie! Zbuduj mi wieżę, może dosięgnę sznurów"},{"number":37,"text":"Sznurów niebios, i wzniosę się do Boga Mojżesza, ponieważ naprawdę sądzę, że on jest kłamcą.\" I w ten sposób zły czyn Faraona został fałszywie upiększony, a on odsunięty od drogi. I cały podstęp Faraona obrócił się wniwecz"},{"number":38,"text":"I powiedział ten, który uwierzył: \"O ludu mój! Postępujcie za mną! Ja poprowadzę was drogą prawości"},{"number":39,"text":"O ludu mój! Życie na rym świecie jest przemijającym używaniem; a życie ostateczne zaprawdę jest siedzibą stałości"},{"number":40,"text":"Kto czyni zło, ten otrzyma odpowiednią zapłatę. A kto czyni dobro, mężczyzna czy kobieta, i jest wierzący - tacy wejdą do Ogrodu, gdzie będą mieli zaopatrzenie bez rachunku"},{"number":41,"text":"O ludu mój! Dlaczego wzywam was do zbawienia, a wy mnie wzywacie do ognia"},{"number":42,"text":"Wy mnie nawołujecie, abym nie wierzył w Boga i dodawał Jemu jako współtowarzyszy to, o czym nie mam żadnej wiedzy, ale ja wzywam was do Potężnego, Przebaczającego"},{"number":43,"text":"Nie ma żadnej wątpliwości, że to, do czego wy mnie wzywacie, nie ma żadnego głosu ani na tym świecie, ani w ostatecznym, że nasz powrót zmierza do Boga i że ludzie występni będą mieszkańcami ognia"},{"number":44,"text":"Wy sobie przypomnicie to, co ja wam mówię. Powierzam swoją sprawę Bogu. Zaprawdę, Bóg widzi jasno Swoje sługi"},{"number":45,"text":"I uchronił go Bóg od złych rzeczy, które oni podstępnie przygotowali, wśród Faraona zaś objęła najgorsza kara"},{"number":46,"text":"Ogień! na który będą wystawieni rano i wieczór; a w Dniu, kiedy nadejdzie Godzina: \"Wprowadźcie ród Faraona na najstraszniejszą karę"},{"number":47,"text":"A kiedy sprzeczają się w ogniu, mówią słabi do tych, którzy się pysznili: \"Postępowaliśmy za wami. Czy nie możecie wybawić nas od części tego ognia"},{"number":48,"text":"I powiedzą ci, którzy się pysznili: \"Przecież wszyscy jesteśmy w nim. Zaprawdę, Bóg rozstrzygnął między Swoimi sługami"},{"number":49,"text":"I ci, którzy są w ogniu, będą mówili do strażników Gehenny: \"Proście waszego Pana, aby nam złagodził choćby jeden dzień kary"},{"number":50,"text":"Oni powiedzą: \"Czyż nie przychodzili do was posłańcy z jasnymi dowodami?\" Powiedzą: \"Tak!\" Powiedzą: \"Proście więc!\" Lecz modlitwa niewiernych jest tylko błądzeniem"},{"number":51,"text":"Zaprawdę, My pomożemy Naszym posłańcom i tym, którzy uwierzyli w życiu na tym świecie, w Dniu, kiedy powstaną świadkowie"},{"number":52,"text":"W Dniu, kiedy nie pomoże niesprawiedliwym ich usprawiedliwienie. Spotka ich przekleństwo. i dla nich będzie nieszczęsna siedziba"},{"number":53,"text":"Daliśmy już Mojżeszowi drogę prostą i daliśmy w dziedzictwo synom Izraela Księgę"},{"number":54,"text":"Jako przewodnictwo i napomnienie dla tych, którzy są obdarzeni rozumem"},{"number":55,"text":"Więc bądź cierpliwy! Zaiste, obietnica Boga jest prawdą! Proś o przebaczenie za twój grzech i głoś chwałę twego Pana wieczorem i rankiem"},{"number":56,"text":"Zaprawdę, ci, którzy spierają się o znaki Boga bez żadnego upoważnienia, w piersiach mają tylko dumę. Oni nie zdołają osiągnąć swego celu. Szukaj więc ucieczki u Boga! On jest Słyszący, Widzący"},{"number":57,"text":"Stworzenie niebios i ziemi jest, z pewnością, czymś większym od stworzenia ludzi, lecz przeważająca część ludzi nie wie"},{"number":58,"text":"Nie są sobie równi niewidomy i widzący; ani też ci, którzy wierzą i którzy pełnią dobre dzieła, nie są równi temu, który czyni zło. Jakże mało wy sobie przypominacie"},{"number":59,"text":"Zaprawdę, Godzina nadejdzie, nie ma co do tego żadnej wątpliwości! Lecz większość ludzi nie wierzy"},{"number":60,"text":"Powiedział wasz Pan: \"Wzywajcie Mnie, a ja was wysłucham! Zaprawdę, ci, którzy są zbyt dumni, by Mi oddawać cześć - wejdą do Gehenny, poniżeni"},{"number":61,"text":"Bóg jest Tym, który uczynił dla was noc, abyście wówczas odpoczywali, i dzień, pozwalający widzieć. Zaprawdę, Bóg jest władcą łaski dla ludzi, lecz większość ludzi nie dziękuje"},{"number":62,"text":"To jest Bóg - wasz Pan, Stwórca każdej rzeczy! Nie ma boga, jak tylko On! Jakże jesteście oszukani"},{"number":63,"text":"W ten sposób oszukani są ci, którzy odrzucają znaki Boga"},{"number":64,"text":"Bóg jest Tym, który przygotował dla was ziemię jako stałe miejsce pobytu, a niebo jako budowlę. On ukształtował was harmonijnie; dał wam piękną postać i zaopatrzył was w dobre rzeczy. To jest Bóg - wasz Pan! Niech będzie błogosławiony Bóg - Pan światów"},{"number":65,"text":"On - Żyjący!. Nie ma boga, jak tylko On! Witajcie Go więc; wyznając szczerze Jego religię: Chwała Bogu - Panu światów"},{"number":66,"text":"Powiedz: \"Zostało mi zakazane, abym czcił tych, których wy wzywacie poza Bogiem, kiedy przyszły do mnie jasne dowody od mojego Pana. I nakazano mi, abym się poddał całkowicie Panu światów"},{"number":67,"text":"On jest Tym, który stworzył was z prochu, potem z kropli spermy, potem z grudki krwi zakrzepłej, potem wyprowadził was jako dziecko; abyście następnie osiągnęli dojrzałość, a potem stali się starcami - choć wśród was są tacy, którzy umierają wcześniej - i abyście osiągnęli wyznaczony termin. Być może, będziecie rozumni"},{"number":68,"text":"On jest Tym, który daje życie i powoduje śmierć. A kiedy postanowi jakąś rzecz, to On mówi tylko: \"Bądź!\", i ona jest"},{"number":69,"text":"Czy nie widzisz tych, którzy się spierają o znaki Boga? Jakże oni są odwróceni"},{"number":70,"text":"Ci, którzy uznali za kłamstwo Księgę i to, z czym wysłaliśmy Naszych posłańców, niebawem się dowiedzą"},{"number":71,"text":"Kiedy z obrożami na szyi i w łańcuchach będą wleczeni"},{"number":72,"text":"Do wrzącej wody; potem do ognia zostaną wrzuceni"},{"number":73,"text":"Wtedy im powiedzą: \"Gdzie są ci, których wy czciliście jako współtowarzyszy"},{"number":74,"text":"Poza Bogiem?\" Oni powiedzą: \"Oni odeszli od nas, a raczej wzywaliśmy przedtem to, co było niczym.\" W ten sposób Bóg sprowadza z drogi niewiernych"},{"number":75,"text":"To spotkało was za to, że cieszyliście się na ziemi bezprawnie, i za to, że byliście zuchwali"},{"number":76,"text":"Wejdźcie do bram Gehenny, gdzie będziecie przebywać na wieki! Jakże to złe miejsce przebywania dla ludzi dumnych"},{"number":77,"text":"Więc bądź cierpliwy! Zaiste, obietnica Boga jest prawdą! Albo My pokażemy tobie część tego, co im obiecaliśmy, albo też wezwiemy ciebie. I do Nas oni zostaną sprowadzeni"},{"number":78,"text":"Posyłaliśmy posłańców przed tobą. Wśród nich są tacy, o których już opowiadaliśmy tobie; wśród nich są też tacy, o których tobie nie opowiadaliśmy. I żaden posłaniec nie przyszedł ze znakiem bez zezwolenia Boga. A kiedy przyjdzie rozkaz Boga, wszystko zostanie rozstrzygnięte podług prawdy; i stracą wtedy głoszący kłamstwo"},{"number":79,"text":"Bóg jest Tym, który przysposobił dla Was zwierzęta, abyście jeździli na jednych, a innymi się żywili"},{"number":80,"text":"I abyście z nich korzystali dla zaspokojenia potrzeby waszych serc. Na nich i na statkach jesteście przenoszeni"},{"number":81,"text":"On nakazuje wam Swoje znaki. Który więc ze znaków Boga odrzucicie"},{"number":82,"text":"Czyż oni nie wędrowali po ziemi i nie widzieli, jaki był ostateczny koniec tych, którzy byli przed nimi? Tamci byli liczniejsi od nich i mocniejsi pod względem siły, i mocniejsi pod względem dzieł, jakie pozostawili na ziemi. Lecz nie pomogło im to, czego dokonali"},{"number":83,"text":"A kiedy przyszli do nich posłańcy z jasnymi dowodami, oni cieszyli się wiedzą, jaką posiadali. I objęło ich to, z czego oni szydzili"},{"number":84,"text":"A kiedy zobaczyli Naszą srogość, powiedzieli: \"Wierzymy w Boga Jedynego, a nie wierzymy w to, co Jemu dodawaliśmy jako współtowarzyszy"},{"number":85,"text":"Lecz nie przyniosła im pożytku ich wiara, po tym jak zobaczyli Naszą srogość; takie jest od dawna prawo Boga względem Jego sług. I wtedy poniosą stratę niewierni"}]}