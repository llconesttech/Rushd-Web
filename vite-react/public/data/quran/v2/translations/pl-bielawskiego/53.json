{"number":53,"edition":"pl.bielawskiego","ayahs":[{"number":1,"text":"Na gwiazdę, kiedy ona zapada"},{"number":2,"text":"Nie zeszedł z drogi wasz towarzysz ani też nie błądzi"},{"number":3,"text":"On nie mówi pod wpływem namiętności"},{"number":4,"text":"To jest tylko objawienie, które mu zostało zesłane"},{"number":5,"text":"Nauczył go posiadający wielkie moce"},{"number":6,"text":"Obdarzony siłą; stanął prosto"},{"number":7,"text":"Kiedy był na najwyższym horyzoncie"},{"number":8,"text":"Następnie zbliżył się i pozostał w zawieszeniu"},{"number":9,"text":"W odległości dwóch łuków lub jeszcze bliżej"},{"number":10,"text":"I wtedy objawił swojemu słudze to, co objawił"},{"number":11,"text":"Nie skłamało mu serce w tym, co widział"},{"number":12,"text":"Czy będziecie się sprzeczać z nim w sprawie tego, co on widzi"},{"number":13,"text":"I on widział go po raz drugi"},{"number":14,"text":"Przy Drzewie Lotosu Ostatniej Granicy"},{"number":15,"text":"W pobliżu którego jest Ogród Schronienia"},{"number":16,"text":"Kiedy Drzewo Lotosu okryte było tym, co je okrywało"},{"number":17,"text":"Jego spojrzenie nie odwróciło się w bok ani nie pobiegło w dal"},{"number":18,"text":"Zobaczył on jeden z największych znaków swego Pana"},{"number":19,"text":"Czy widzieliście AI-Lat i Al-Uzza"},{"number":20,"text":"I Manat - tę trzecią"},{"number":21,"text":"Czyż wy możecie mieć mężczyzn, a On jedynie kobiety"},{"number":22,"text":"Byłoby to podziałem niegodziwym"},{"number":23,"text":"Są to tylko imiona, którymi wy je nazywacie - wy i wasi ojcowie. Bóg nie zesłał im żadnej władzy. Tacy idą tylko za przypuszczeniem i za tym, czego pragną ich dusze, podczas gdy przyszła już do nich droga prosta od ich Pana"},{"number":24,"text":"Czy, człowiekowi należy się to, czego on zapragnie"},{"number":25,"text":"Do Boga należy przecież życie ostateczne i życie pierwsze"},{"number":26,"text":"A ileż to aniołów jest w niebiosach, których wstawiennictwo nic nie pomoże, chyba tylko, jeśli Bóg pozwoli, i temu, komu zechce, i kto Mu się spodoba"},{"number":27,"text":"Zaprawdę, ci, którzy nie wierzą w życie ostateczne, nazywają aniołów imionami żeńskimi"},{"number":28,"text":"A nie mają oni o tym żadnej wiedzy i idą tylko za przypuszczeniem, a przypuszczenie nie ma żadnej wartości wobec prawdy"},{"number":29,"text":"Odwróć się więc od tych, którzy odwracają się od Naszego Napomnienia i nie chcą niczego innego, jak tylko życia na tym świecie"},{"number":30,"text":"Taka jest ich suma wiedzy. Zaprawdę, twój Pan zna najlepiej tych, którzy zeszli z Jego drogi, i zna najlepiej tych, którzy poszli drogą prostą"},{"number":31,"text":"Do Boga należy to, co jest w niebiosach, i to, co jest na ziemi - aby mógł zapłacić tym, którzy czynili zło, za to, co uczynili, i aby mógł zapłacić tym, którzy czynili dobro, najpiękniejszą nagrodą"},{"number":32,"text":"Tych, którzy unikają wielkich grzechów i szpetnych czynów, z wyjątkiem lekkich występków - zaprawdę, twój Pan jest wszechogarniający w Swoim przebaczeniu! On znał was najlepiej, kiedy stworzył was z gliny i kiedy byliście embrionami w łonach waszych matek. Przeto nie uważajcie samych siebie za oczyszczonych. On zna najlepiej tych, którzy są bogobojni"},{"number":33,"text":"Czy, widziałeś tego, który się odwrócił plecami"},{"number":34,"text":"I dał mało, i skąpił"},{"number":35,"text":"Czyż posiada on wiedzę tego, co skryte, aby mógł widzieć"},{"number":36,"text":"Czy nie został on powiadomiony o tym, co znajduje się na kartach Mojżesza"},{"number":37,"text":"I Abrahama, który był bardzo wierny"},{"number":38,"text":"Że żadna dusza obładowana ciężarem nie poniesie ciężaru innej duszy"},{"number":39,"text":"I że człowiek będzie miał tylko to, o co się pilnie starał"},{"number":40,"text":"I że jego wysiłek będzie widziany"},{"number":41,"text":"Potem będzie on wynagrodzony w pełni"},{"number":42,"text":"I że do twego Pana wszystko zmierza"},{"number":43,"text":"I że to On powoduje śmiech i płacz"},{"number":44,"text":"I że to On powoduje śmierć i daje życie"},{"number":45,"text":"I że to On stworzył parę - mężczyznę i kobietę"},{"number":46,"text":"z kropli spermy, kiedy wytryska"},{"number":47,"text":"I że na Nim opiera się drugie powstanie"},{"number":48,"text":"I że to On wzbogaca i zaopatruje"},{"number":49,"text":"I że to On jest Panem Syriusza"},{"number":50,"text":"I że to On wytracił dawny lud Ad"},{"number":51,"text":"I lud Samud - i nie oszczędził ich"},{"number":52,"text":"A przedtem lud Noego - ponieważ oni byli najbardziej niesprawiedliwi i byli największymi buntownikami"},{"number":53,"text":"I miasto obrócone w perzynę On zniszczył"},{"number":54,"text":"Tak iż pokryło je to, co je pokryło"},{"number":55,"text":"Przeto które z dobrodziejstw twego Pana będziesz podawał w wątpliwość"},{"number":56,"text":"To jest ostrzeżenie wśród ostrzeżeń dawnych"},{"number":57,"text":"Zbliża się to, co nieuchronne"},{"number":58,"text":"Nikt, poza Bogiem, nie może tego odsunąć"},{"number":59,"text":"Czyż zdumiewa was ta mowa"},{"number":60,"text":"I wy się śmiejecie, a nie płaczecie"},{"number":61,"text":"I wy się zabawiacie"},{"number":62,"text":"Przeto wybijajcie pokłony Bogu i oddawajcie Mu cześć"}]}