{"number":68,"edition":"pl.bielawskiego","ayahs":[{"number":1,"text":"Nun. Na pióro i na to, co oni zapisują"},{"number":2,"text":"Ty nie jesteś, z łaski twego Pana, człowiekiem opętanym"},{"number":3,"text":"Zaprawdę, dla ciebie będzie z pewnością nagroda należyta"},{"number":4,"text":"Zaprawdę, ty jesteś obdarzony wspaniałym charakterem"},{"number":5,"text":"Zobaczysz niebawem, i oni zobaczą"},{"number":6,"text":"Który z was jest doświadczony"},{"number":7,"text":"Zaprawdę, twój Pan wie najlepiej, kto zbłądził z Jego drogi; i On zna najlepiej tych, którzy idą drogą prostą"},{"number":8,"text":"Nie słuchaj więc tych, którzy obwiniają o kłamstwo"},{"number":9,"text":"Oni by chcieli, żebyś był łagodny, to i oni byliby łagodni"},{"number":10,"text":"Nie słuchaj więc: żadnego skorego do przysięgi, nędznego"},{"number":11,"text":"Potwarcy, szerzącego kalumnie"},{"number":12,"text":"Tego, który przeszkadza dobru; napastnika, grzesznika"},{"number":13,"text":"Grubianina, i do tego intruza"},{"number":14,"text":"Nawet gdy on posiada majątek i synów"},{"number":15,"text":"Kiedy mu są recytowane Nasze znaki, on mówi: \"To są baśnie dawnych przodków"},{"number":16,"text":"My napiętnujemy go na ryju"},{"number":17,"text":"Oto doświadczyliśmy ich tak, jak doświadczyliśmy właścicieli ogrodu, kiedy przysięgali, iż z pewnością zbiorą plony rano"},{"number":18,"text":"A nie uczynili żadnego zastrzeżenia"},{"number":19,"text":"Wtedy nawiedziło go nieszczęście od twego Pana, podczas gdy oni spali"},{"number":20,"text":"I rankiem był on całkowicie ścięty"},{"number":21,"text":"Oni zaś wzywali się wzajemnie rankiem"},{"number":22,"text":"Chodźcież na wasze pole wcześnie, jeśli się zabieracie do ścinania"},{"number":23,"text":"I wyruszyli w drogę, rozmawiając cicho między sobą"},{"number":24,"text":"Żeby żaden biedak nie wszedł tu dziś, wbrew waszej woli"},{"number":25,"text":"I poszli rankiem, zdecydowani co do celu wyznaczonego"},{"number":26,"text":"Kiedy więc go zobaczyli, powiedzieli: \"Doprawdy zbłądziliśmy"},{"number":27,"text":"Wcale nie zostaliśmy wszystkiego pozbawieni"},{"number":28,"text":"Najbardziej umiarkowany z nich powiedział: \"Czyż wam nie mówiłem? Dlaczego nie głosicie chwały Boga"},{"number":29,"text":"Powiedzieli: \"Chwała niech będzie naszemu Panu! Zaprawdę, byliśmy niesprawiedliwi"},{"number":30,"text":"Wtedy oni zwrócili się jeden do drugiego, ganiąc się wzajemnie"},{"number":31,"text":"Mówili: \"Biada nam! Zaprawdę, byliśmy buntownikami"},{"number":32,"text":"Lecz, być może, nasz Pan da nam w zamian coś lepszego od niego. Zaprawdę, my do naszego Pana kierujemy nasze pragnienia"},{"number":33,"text":"Taka jest kara! Lecz kara życia ostatecznego jest większa. O, gdybyście wiedzieli"},{"number":34,"text":"Zaprawdę, dla ludzi bogobojnych u Pana są Ogrody Szczęśliwości"},{"number":35,"text":"Czyż My potraktujemy tych, którzy poddali się całkowicie, tak jak grzeszników"},{"number":36,"text":"Cóż z wami? Jak sądzicie"},{"number":37,"text":"Czy nie macie Księgi, w której znajdujecie pouczenie"},{"number":38,"text":"Zaprawdę, w niej jest dla was to, co z pewnością wybierzecie"},{"number":39,"text":"I czy nie macie Naszej przysięgi sięgającej aż do Dnia Zmartwychwstania? Zaprawdę, wasze będzie to, co wy sami osądzicie"},{"number":40,"text":"Zapytaj ich, który z nich to zagwarantuje"},{"number":41,"text":"Albo czy oni mają współtowarzyszy? Wtedy niech przyprowadzą swoich współtowarzyszy - jeśli są prawdomówni"},{"number":42,"text":"W Dniu, kiedy odsłonią się nogi i kiedy wezwani do oddania pokłonów nie będą mogli tego uczynić"},{"number":43,"text":"Będą mieli opuszczone spojrzenia i okryje ich poniżenie, ponieważ byli wzywani do oddania pokłonów, kiedy jeszcze byli zdrowi i cali"},{"number":44,"text":"Pozostaw Mnie więc z tymi, którzy za kłamstwo uznali to opowiadanie! My poprowadzimy ich stopniowo tak, iż oni wcale nie będą wiedzieli"},{"number":45,"text":"I Ja dam im zwłokę, lecz Mój podstęp jest niezachwiany"},{"number":46,"text":"Czy ty ich zapytasz o wynagrodzenie, skoro sami są obciążeni długiem"},{"number":47,"text":"Albo czy mają ukrytą wiedzę i czy ją zapisują"},{"number":48,"text":"Czekaj więc cierpliwie na rozstrzygnięcie twego Pana i nie bądź jak \"człowiek ryby\", wtedy gdy krzyczał, kiedy był udręczony"},{"number":49,"text":"Gdyby nie dosięgła go dobroć jego Pana, to zostałby wyrzucony na pustkowiu jako człowiek wzgardzony"},{"number":50,"text":"Ale wybrał go jego Pan i umieścił między sprawiedliwymi"},{"number":51,"text":"Zaprawdę, ci, którzy nie wierzą, gotowi są wywrócić cię swoimi spojrzeniami; kiedy słyszą napomnienie, mówią: \"Zaprawdę, on jest opętany"},{"number":52,"text":"Lecz to nie co innego, jak tylko przypomnienie dla światów"}]}