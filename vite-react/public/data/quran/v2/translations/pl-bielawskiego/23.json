{"number":23,"edition":"pl.bielawskiego","ayahs":[{"number":1,"text":"Szczęśliwi są wierzący"},{"number":2,"text":"Którzy są pokorni w swoich modlitwach"},{"number":3,"text":"Którzy się odwracają od pustej gadaniny"},{"number":4,"text":"Którzy dają jałmużnę"},{"number":5,"text":"Którzy zachowują wstrzemięźliwość"},{"number":6,"text":"Z wyjątkiem swoich żon i tego, czym zawładnęła ich prawica, bo wtedy nie będą ganieni"},{"number":7,"text":"a którzy pożądają inne, poza nimi, są występni"},{"number":8,"text":"Którzy strzegą powierzonych sobie depozytów i dochowują zobowiązań"},{"number":9,"text":"Którzy odprawiają swoje modlitwy"},{"number":10,"text":"Tacy są dziedzicami"},{"number":11,"text":"Którzy odziedziczą Raj, gdzie będą przebywać na wieki"},{"number":12,"text":"Stworzyliśmy człowieka z ekstraktu gliny"},{"number":13,"text":"Następnie umieściliśmy go - jako kroplę nasienia - w naczyniu solidnym"},{"number":14,"text":"Następnie stworzyliśmy z kropli nasienia grudkę krwi zakrzepłej; potem stworzyliśmy z tej grudki krwi zakrzepłej zalążek ciała; a z tego zalążka stworzyliśmy kości; wtedy oblekaliśmy te kości ciałem; następnie uczyniliśmy go innym stworzeniem. Niech będzie błogosławiony Bóg, najlepszy ze stwórców"},{"number":15,"text":"Następnie, z pewnością, pomrzecie"},{"number":16,"text":"A w Dniu Zmartwychwstania zostaniecie wskrzeszeni"},{"number":17,"text":"Stworzyliśmy ponad wami siedem dróg i nie byliśmy niedbali w dziele stworzenia"},{"number":18,"text":"Zesłaliśmy z nieba określoną ilość wody i utrzymaliśmy ją na ziemi; a przecież My mamy władzę ją usunąć"},{"number":19,"text":"I spowodowaliśmy, iż powstały dla was dzięki niej ogrody z palm i winnej latorośli; są tam obfite owoce, które wy zjadacie"},{"number":20,"text":"I drzewo wyrastające z góry Synaj, które wytwarza oliwę i przyprawę dla jedzących"},{"number":21,"text":"Oto dla was jest przykład w trzodach: My dajemy wam pić z tego, co znajduje się w ich brzuchach; i są w nich liczne dla was korzyści, z nich się też żywicie"},{"number":22,"text":"Wy na nich, tak samo jak na okręcie, jesteście przenoszeni"},{"number":23,"text":"Wysłaliśmy Noego do jego ludu i powiedział: \"O ludu mój! Czcijcie Boga! Nie ma dla was żadnego boga oprócz Niego! Czyż wy nie będziecie bogobojni"},{"number":24,"text":"I starszyzna - ci z jego ludu, którzy nie uwierzyli - powiedziała: \"To jest tylko człowiek jak wy; on chce się wywyższyć nad wami. A gdyby zechciał Bóg, to z pewnością zesłałby aniołów. My nie słyszeliśmy, żeby coś podobnego zdarzyło się u naszych dawnych przodków"},{"number":25,"text":"To tylko człowiek opętany przez dżiny; doglądajcie go więc przez jakiś czas"},{"number":26,"text":"Noe powiedział: \"Panie mój! Dopomóż mi,.. ponieważ oni uznali mnie za kłamcę"},{"number":27,"text":"I objawiliśmy mu: Zbuduj statek na Naszych oczach i według Naszego objawienia! A kiedy przyjdzie Nasz rozkaz i kiedy kipi piec, wtedy wprowadź do niego ze wszystkiego stworzenia po parze i twoją rodzinę, oprócz tych spośród nich, przeciwko którym już poprzednio zostało wypowiedziane słowo. I nie przemawiaj do mnie w obronie tych, którzy byli niesprawiedliwi. Zaprawdę, oni zostaną zatopieni"},{"number":28,"text":"A kiedy urządzisz się, ty i ci, którzy są razem z tobą na statku, powiedz: \"Chwała niech będzie Bogu, który nas wybawił od ludu niesprawiedliwych"},{"number":29,"text":"I powiedz: \"Panie mój i Pozwól mi przybić do jakiegoś błogosławionego miejsca! Ty jesteś najlepszym z tych, którzy doprowadzają do przystani"},{"number":30,"text":"Zaprawdę, w tym są znaki! I My jesteśmy, z pewnością, doświadczającymi"},{"number":31,"text":"Po nich utworzyliśmy inne pokolenie"},{"number":32,"text":"I wysłaliśmy do nich posłańca spośród nich: \"Czcijcie Boga! Nie ma dla was żadnego innego boga oprócz Niego! Czyż nie będziecie bogobojni"},{"number":33,"text":"I powiedziała starszyzna z jego ludu, ci, którzy nie uwierzyli i którzy za kłamstwo uznali spotkanie rycia ostatecznego, i którym pozwoliliśmy się cieszyć dostatkiem w życiu tego świata: \"To przecież tylko człowiek, podobnie jak wy; który je, co wy jecie, i który pije, co wy pijecie"},{"number":34,"text":"A jeśli posłuchacie człowieka podobnego do was, to z pewnością będziecie stratni"},{"number":35,"text":"Czy on obiecuje wam, że kiedy pomrzecie i staniecie się prochem i kośćmi, zostaniecie wyprowadzeni"},{"number":36,"text":"Daleko, daleko jest to, co wam zostało obiecane"},{"number":37,"text":"Nie ma tu nic innego, jak tylko nasze życie na tym świecie; umieramy i żyjemy, i nie będziemy wskrzeszeni"},{"number":38,"text":"Ten oto jest tylko człowiekiem, który wymyślił przeciwko Bogu kłamstwo. My jemu nie wierzymy"},{"number":39,"text":"Powiedział: \"Panie mój, dopomóż mi, ponieważ oni uznali mnie za kłamcę"},{"number":40,"text":"Rzekł: \"Wkrótce oni zapewne będą żałować"},{"number":41,"text":"I słusznie pochwycił ich krzyk, i uczyniliśmy ich śmieciem. Precz z ludem niesprawiedliwych"},{"number":42,"text":"I stworzyliśmy po nich inne pokolenie"},{"number":43,"text":"Żaden naród nie wyprzedzi swego terminu ani go nie opróżni"},{"number":44,"text":"Następnie wysłaliśmy Naszych posłańców, jednego po drugim. Za każdym razem, kiedy przychodził do jakiegoś narodu jego posłaniec, oni go uważali za kłamcę. I tak posyłaliśmy jednych za drugimi, i sprawiliśmy, iż przeszli do legend. Precz z ludem niewiernych"},{"number":45,"text":"Potem posłaliśmy Mojżesza i jego brata Aarona, z Naszymi znakami i władzą oczywistą"},{"number":46,"text":"Do Faraona i jego starszyzny. Lecz oni wbili się w pychę i okazali się ludem dumnym"},{"number":47,"text":"Oni powiedzieli: \"Czyż mamy wierzyć dwom śmiertelnikom podobnym do nas, skoro ich lud to nasi niewolnicy"},{"number":48,"text":"I uznali ich obydwóch za kłamców, i znaleźli się wśród tych, którzy są zgubieni"},{"number":49,"text":"I daliśmy Mojżeszowi Księgę - być może, oni pójdą po drodze prostej"},{"number":50,"text":"I uczyniliśmy syna Marii i jego matkę znakiem. Daliśmy im schronienie na wzgórzu spokojnym i obfitym w źródła"},{"number":51,"text":"O wy, posłańcy! Jedzcie wyśmienite rzeczy i czyńcie dobro! Ja wiem doskonale, co wy czynicie"},{"number":52,"text":"Zaprawdę, ten wasz naród jest narodem jedynym. Ja jestem waszym Panem. Bójcie się Mnie"},{"number":53,"text":"Oni jednak podzielili się na różne sekty; i każda grupa cieszy się tym, co posiada"},{"number":54,"text":"Pozostaw ich więc w błędzie na pewien czas"},{"number":55,"text":"Czy, oni przypuszczają, że to, co My im dajemy w postaci majątku i synów"},{"number":56,"text":"Oznacza zachętę do czynienia dobrych dzieł? Przeciwnie! Oni nie są tego świadomi"},{"number":57,"text":"Zaprawdę, ci, którzy drżą z obawy przed swoim Panem"},{"number":58,"text":"Ci, którzy wierzą w znaki swego Pana"},{"number":59,"text":"Ci, którzy nie dodają współtowarzyszy swemu Panu"},{"number":60,"text":"Ci, którzy dają to, co dają, podczas gdy ich serca drżą, iż mają powrócić do swego Pana"},{"number":61,"text":"oto są ci, którzy się śpieszą ku dobrym uczynkom; oni są pierwsi w ich spełnianiu"},{"number":62,"text":"My nakładamy na każdą duszę tylko to, co jest w jej możliwości. My mamy Księgę, która mówi prawdę, i oni nie doznają niesprawiedliwości"},{"number":63,"text":"Jednak serca ich pod tym względem są w niepewności. Oni mają jeszcze za sobą inne czyny, oprócz tych, które stale popełniają"},{"number":64,"text":"A kiedy My ukarzemy tych spośród nich, którzy żyją w dostatku, wtedy oni będą błagać"},{"number":65,"text":"Nie lamentujcie dzisiaj, przecież nie otrzymacie od Nas pomocy"},{"number":66,"text":"Moje znaki były wam recytowane, lecz wy obracaliście się na piętach"},{"number":67,"text":"Okazując dumę względem nich, i spędzaliście noc na pustych rozmowach"},{"number":68,"text":"Czyż oni się nie zastanowili nad tym słowem, kiedy przyszło do nich to, co nie przyszło do ich pierwszych ojców"},{"number":69,"text":"Czyżby oni nie poznali swojego Posłańca, skoro się go wyrzekli"},{"number":70,"text":"Albo też czy powiedzą, iż jest on opętany przez dżiny? Przeciwnie, on przyszedł do nich z prawdą, lecz większość z nich nienawidzi prawdy"},{"number":71,"text":"A gdyby prawda poszła za ich namiętnościami, to, z pewnością, uległyby rozkładowi niebiosa i ziemia, i ci, którzy się w nich znajdują. Tak, przyszliśmy do nich z napomnieniem, lecz oni od napomnienia się odwrócili"},{"number":72,"text":"Albo czy ty żądasz od nich jakiejś daniny? Lecz obdarowanie pochodzące od twego Pana jest lepsze. On jest najlepszym z dających zaopatrzenie"},{"number":73,"text":"Ty wzywasz ich na pewno ku drodze prostej"},{"number":74,"text":"I, zaprawdę, ci, którzy nie wierzą w życie ostateczne, od tej drogi odchodzą"},{"number":75,"text":"A jeślibyśmy okazali im miłosierdzie i jeślibyśmy odsunęli od nich zło, to oni z pewnością trwaliby uporczywie w swoim buncie, błądząc na oślep"},{"number":76,"text":"I dosięgła ich Nasza kara, lecz oni się nie podporządkowali swojemu Panu; i oni się nie upokorzyli"},{"number":77,"text":"Aż kiedy My otworzymy przed nimi bramę kary strasznej, wtedy popadną tam w rozpacz"},{"number":78,"text":"On jest Tym, który stworzył dla was słuch, wzrok i serce. Jakże mało jesteście wdzięczni"},{"number":79,"text":"On jest Tym, który rozsiał was po ziemi; i do Niego będziecie zebrani"},{"number":80,"text":"On jest Tym, który daje życie i powoduje śmierć. Do Niego należy następstwo nocy i dnia. Czy wy nie rozumiecie"},{"number":81,"text":"Przeciwnie, oni mówią podobnie, jak mówili praojcowie"},{"number":82,"text":"Oni mówili: \"Czyż kiedy pomrzemy i staniemy się prochem i kośćmi, to czy na pewno zostaniemy wskrzeszeni"},{"number":83,"text":"To nam było już obiecane, i poprzednio naszym ojcom, lecz to są tylko baśnie przodków"},{"number":84,"text":"Powiedz: \"Do kogo należy ziemia i ci, którzy się na niej znajdują, jeśli wiecie"},{"number":85,"text":"Oni powiedzą: \"Do Boga!\" Powiedz: \"Czy wy się nie opamiętacie"},{"number":86,"text":"Powiedz: \"Kto jest Panem siedmiu niebios i Panem wyniosłego tronu"},{"number":87,"text":"Oni powiedzą: \"Bóg. Powiedz: \"Czyż nie staniecie się bogobojni"},{"number":88,"text":"Powiedz: \"Kto ma w swoim ręku władzę królewską nad każdą rzeczą? I kto roztacza opiekę, a opieki nie potrzebuje - jeśli wiecie"},{"number":89,"text":"Oni powiedzą: \"To jest Bóg!\" Powiedz: \"Dlaczego więc jesteście zaczarowani"},{"number":90,"text":"Tak! Przyszliśmy do nich z prawdą, lecz oni na pewno są kłamcami"},{"number":91,"text":"Bóg nie wziął Sobie żadnego syna i nie było z Nim żadnego boga. Bo wówczas każdy bóg zabrałby to, co stworzył, i jeden z nich wyniósłby się ponad innych. Chwała niech będzie Bogu! On jest ponad to, co Jemu przypisują"},{"number":92,"text":"On zna to, co jest skryte i co jest jawne. On jest wyniosły ponad to, co Jemu dodają jako współtowarzyszy"},{"number":93,"text":"Powiedz: \"Panie mój! Jeślibyś mi tylko pokazał to, co im zostało obiecane"},{"number":94,"text":"Panie mój! Nie umieszczaj mnie wśród ludu niesprawiedliwych"},{"number":95,"text":"My niewątpliwie mamy moc pokazać ci to, co im obiecujemy"},{"number":96,"text":"Odpychaj zło za pomocą tego, co jest lepsze. My znamy najlepiej to, co oni opisują"},{"number":97,"text":"I powiedz: \"Panie mój! Szukam ucieczki u Ciebie przed podszeptami szatanów"},{"number":98,"text":"I szukam ucieczki u Ciebie, Panie mój, by oni nie zjawili się u mnie"},{"number":99,"text":"A kiedy przyjdzie do któregoś z nich śmierć, on powie: \"Panie mój! Odpraw mnie z powrotem"},{"number":100,"text":"Być może, ja uczynię jakieś dobre dzieło wśród tego, co pozostawiłem.\" Ależ nie! To jest tylko słowo, które on wypowiada; a za nimi jest przegroda aż do Dnia, w którym oni zostaną wskrzeszeni"},{"number":101,"text":"A kiedy zadmą w trąbę, to tego Dnia nie będzie żadnego pokrewieństwa między nimi ani też nie będą się wzajemnie wypytywać"},{"number":102,"text":"Wtedy ci, których szale okażą się ciężkie, będą szczęśliwi"},{"number":103,"text":"A ci, których szale okażą się lekkie, będą tymi, którzy stracili samych siebie. Oni będą przebywać w Gehennie na wieki"},{"number":104,"text":"Ogień będzie palił ich twarze i będą wykrzywiać wargi, ukazując zęby"},{"number":105,"text":"Czy nie były wam recytowane Moje znaki? Lecz wy uważaliście je za kłamstwo"},{"number":106,"text":"Oni powiedzą: \"Panie nasz! Opanowało nas nieszczęście. Jesteśmy ludźmi błądzącymi"},{"number":107,"text":"Panie nasz! Wyprowadź nas z niej! A jeśli będziemy ponownie czynić zło, to wtedy będziemy rzeczywiście niesprawiedliwi"},{"number":108,"text":"On powie: \"Pozostańcie tam ze wstydem i nie mówcie do Mnie"},{"number":109,"text":"Przecież mówiła. część Moich sług: \"Panie nasz! My wierzymy! Przebacz nam i miej nad nami miłosierdzie! Ty jesteś najlepszym z miłosiernych"},{"number":110,"text":"I wy szydziliście z nich, tak iż zapomnieliście o wspominaniu Mnie, kiedy się z nich wyśmiewaliście"},{"number":111,"text":"Oto Ja dzisiaj wynagrodziłem ich za to, iż byli cierpliwi; oni triumfują"},{"number":112,"text":"On powie: \"Ile lat przebywaliście na ziemi"},{"number":113,"text":"Powiedzą: \"Przebywaliśmy jeden dzień albo część dnia. Lecz zapytaj tych, którzy liczą"},{"number":114,"text":"On powie: \"Przebywaliście niewiele czasu. Gdybyście tylko wiedzieli"},{"number":115,"text":"Czy sądzicie, iż My stworzyliśmy was nadaremnie i że nie zostaniecie do Nas sprowadzeni"},{"number":116,"text":"Niech Bóg będzie wysławiony, Król, Prawda! Nie ma boga, jak tylko On, Pan tronu szlachetnego"},{"number":117,"text":"A kto wzywa, obok Boga, jakiegoś innego boga, nie mając na jego istnienie żadnego dowodu, ten musi zdać rachunek u swego Pana! Zaprawdę, niewierni nie będą szczęśliwi"},{"number":118,"text":"I powiedz: \"Panie mój! Przebacz i zmiłuj się! Ty jesteś najlepszy z miłosiernych"}]}