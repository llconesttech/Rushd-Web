{"number":44,"edition":"pl.bielawskiego","ayahs":[{"number":1,"text":"Ha. Mim"},{"number":2,"text":"Na tę Księgę jasną"},{"number":3,"text":"Zesłaliśmy ją w noc błogosławioną. - Zaprawdę, My jesteśmy ostrzegającymi"},{"number":4,"text":"Podczas tej nocy jest rozstrzygany wszelki mądry rozkaz"},{"number":5,"text":"Jako rozkaz pochodzący od Nas - Zaprawdę, My jesteśmy posyłającymi"},{"number":6,"text":"Jako miłosierdzie od twojego Pana - Zaprawdę, On jest Słyszący, Wszechwiedzący"},{"number":7,"text":"Pana niebios i ziemi, i tego, co jest między nimi, jeśli jesteście przekonani o prawdzie"},{"number":8,"text":"Nie ma boga, jak tylko On! On daje życie i On powoduje śmierć. On jest waszym Panem i Panem waszych praojców"},{"number":9,"text":"Ależ przeciwnie! Oni pozostają w zwątpieniu, zabawiając się"},{"number":10,"text":"Wypatruj więc Dnia, kiedy niebo przyniesie dym widoczny"},{"number":11,"text":"Który okryje ludzi! To będzie kara bolesna"},{"number":12,"text":"Panie nasz! Odsuń od nas karę, my jesteśmy wierzącymi"},{"number":13,"text":"Gdzież dla nich napomnienie, skoro do nich przychodził posłaniec jawny"},{"number":14,"text":"Wtedy oni odwrócili się od niego, mówiąc: \"To jakiś pouczony, opętany"},{"number":15,"text":"Zaprawdę, My odsuwamy karę na krótko, wy przecież znowu powrócicie"},{"number":16,"text":"W tym Dniu, kiedy My ich pochwycimy z największą gwałtownością, wtedy się zemścimy"},{"number":17,"text":"Już doświadczyliśmy przed nimi lud Faraona, kiedy przyszedł do nich posłaniec szlachetny"},{"number":18,"text":"Oddajcie mi sługi Boga! Ja jestem dla was posłańcem pewnym"},{"number":19,"text":"Nie powstawajcie przeciw Bogu! Ja przychodzę do was z władzą oczywistą"},{"number":20,"text":"Szukam ucieczki u mego Pana i u waszego Pana, abyście mnie nie ukamienowali"},{"number":21,"text":"A jeśli mi nie wierzycie, to oddzielcie się ode mnie"},{"number":22,"text":"I zawołał on do swego Pana: \"Ci - to lud grzeszników"},{"number":23,"text":"Przeto ruszaj w podróż nocą wraz z Moimi sługami; wy, zaprawdę, będziecie ścigani"},{"number":24,"text":"I zostaw morze w spokoju; oto wojsko, które zostanie zatopione"},{"number":25,"text":"Ileż oni pozostawili ogrodów i źródeł"},{"number":26,"text":"Ileż obsianych pól i szlachetnych miejsc"},{"number":27,"text":"Ileż dobrobytu, w którym się pławili"},{"number":28,"text":"Tak było! I My daliśmy to w dziedzictwo innemu ludowi"},{"number":29,"text":"I nie zapłakało nad nimi ani niebo, ani ziemia, i nie była im dana żadna zwłoka"},{"number":30,"text":"My wybawiliśmy synów Izraela od kary poniżającej"},{"number":31,"text":"od Faraona. Zaprawdę, on był wyniosły wśród występnych"},{"number":32,"text":"I wybraliśmy ich świadomie, ponad światami"},{"number":33,"text":"I daliśmy im znaki, w których było doświadczenie jasne"},{"number":34,"text":"Zaiste, ci zapewne powiedzą"},{"number":35,"text":"Doprawdy, jest tylko pierwsza śmierć i my nie będziemy wskrzeszeni"},{"number":36,"text":"Przyprowadźcie nam więc naszych ojców, jeśli mówicie prawdę"},{"number":37,"text":"Czy oni są lepsi, czy lud Tubba i ci, którzy byli przed nimi? Wytrąciliśmy ich, ponieważ byli grzesznikami"},{"number":38,"text":"My nie stworzyliśmy niebios i ziemi, i tego, co jest między nimi, dla zabawy"},{"number":39,"text":"Stworzyliśmy je w całej prawdzie; lecz większość ludzi nie wie"},{"number":40,"text":"Zaprawdę, Dzień rozstrzygnięcia - to czas spotkania dla wszystkich"},{"number":41,"text":"To Dzień, kiedy przyjaciel nie wybawi przyjaciela od niczego; i oni nie będą mieli żadnej pomocy"},{"number":42,"text":"Z wyjątkiem tych, nad którymi zmiłował się Bóg. On jest Potężny, Litościwy"},{"number":43,"text":"Zaprawdę, drzewo Az-Zakkum"},{"number":44,"text":"to pożywienie grzesznika"},{"number":45,"text":"Ono jest jak miedź roztopiona, gotuje się we wnętrznościach"},{"number":46,"text":"Jak wrząca woda"},{"number":47,"text":"Weźcie go i wrzućcie w środek czeluści piekielnych"},{"number":48,"text":"Następnie lejcie na jego głowę karę gotującej się wody"},{"number":49,"text":"Zakosztuj! Przecież ty jesteś potężny, szlachetny"},{"number":50,"text":"Oto jest to, o czym powątpiewaliście"},{"number":51,"text":"Zaprawdę, bogobojni będą przebywać w miejscu bezpiecznym"},{"number":52,"text":"Wśród ogrodów i źródeł"},{"number":53,"text":"Ubrani w atłas i brokat, zwróceni do siebie twarzami"},{"number":54,"text":"Tak będzie! I połączymy ich w pary z hurysami o wielkich oczach"},{"number":55,"text":"Oni tam będą wołać o wszelkiego rodzaju owoce, bezpieczni"},{"number":56,"text":"Oni tam nie zakosztują śmierci, poza pierwszą śmiercią. Bóg wybawił ich od kary ognia piekielnego"},{"number":57,"text":"łaska od twojego Pana. To jest osiągnięcie ogromne"},{"number":58,"text":"My uczyniliśmy go łatwym, w twoim języku: być może, oni sobie przypomną"},{"number":59,"text":"Wyczekuj więc, przecież i oni wyczekują"}]}