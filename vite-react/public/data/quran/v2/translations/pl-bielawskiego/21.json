{"number":21,"edition":"pl.bielawskiego","ayahs":[{"number":1,"text":"Zbliża się do ludzi rozrachunek, lecz oni beztrosko się odwracają"},{"number":2,"text":"Nie przychodzi do nich żadne nowe napomnienie od ich Pana, żeby mu się nie przysłuchiwali, zabawiając się"},{"number":3,"text":"Z lekkim sercem. Ci, którzy byli niesprawiedliwi, potajemnie rozprawiają: \"Czy on nie jest tylko człowiekiem, podobnie jak wy? Czyż będziecie się oddawać czarom skoro jasno widzicie"},{"number":4,"text":"Powiedz: \"Mój Pan zna słowa w niebie i na ziemi. On jest Słyszący, Wszechwiedzący"},{"number":5,"text":"Oni powiedzieli przeciwnie: \"To mieszanina marzeń sennych! On to wymyślił! On jest poetą! Niechże on przyjdzie do nas z jakimś znakiem, tak jak byli wysyłani dawni posłańcy"},{"number":6,"text":"Nie uwierzyło przed nimi żadne miasto, które zniszczyliśmy. Czyż oni uwierzą"},{"number":7,"text":"I wysyłaliśmy przed tobą tylko ludzi, którym zostało dane objawienie. Zapytajcie więc ludzi posiadających napomnienie, jeśli wy sami nie wiecie"},{"number":8,"text":"My nie daliśmy im takiego ciała, żeby mogli się obejść bez pożywienia czy też byli nieśmiertelni"},{"number":9,"text":"Potem dotrzymaliśmy im obietnicy i uratowaliśmy ich oraz tych, których chcieliśmy, a wytraciliśmy ludzi występnych"},{"number":10,"text":"Zesłaliśmy wam Księgę, w której jest napomnienie dla was. Czyż wy nie rozumiecie"},{"number":11,"text":"Ileż miast niesprawiedliwych obróciliśmy w gruzy i stworzyliśmy po nich inne ludy"},{"number":12,"text":"A kiedy oni poczuli Naszą srogość, pośpiesznie uciekli stamtąd"},{"number":13,"text":"Nie uciekajcie i powróćcie do tego dobrobytu, z którego korzystaliście, i do waszych mieszkań! Być może, będziecie zapytani"},{"number":14,"text":"Powiedzieli: \"O biada nam! Byliśmy niesprawiedliwi"},{"number":15,"text":"I nie ustało to ich wołanie, aż uczyniliśmy ich żniwem - bezwładnymi"},{"number":16,"text":"I nie stworzyliśmy nieba i ziemi, i tego, co jest między nimi, dla zabawy"},{"number":17,"text":"A jeślibyśmy chcieli się zabawić, to znaleźlibyśmy rozrywkę u Nas, gdybyśmy w ogóle mieli działać"},{"number":18,"text":"Przeciwnie! My razimy prawdą fałsz; ona rozbija mu głowę i fałsz znika. Biada wam z powodu tego, co opisujecie"},{"number":19,"text":"Do Niego należą ci, którzy są w niebiosach i na ziemi. A ci, którzy są przy Nim, nie wbijają się w pychę; tak by Jemu czci nie oddawać; i nie ustają"},{"number":20,"text":"Oni głoszą chwałę nocą i dniem i nie doznają zmęczenia"},{"number":21,"text":"Czyż oni wzięli sobie bogów z ziemi, którzy mogliby wskrzeszać"},{"number":22,"text":"A gdyby na niebie i ziemi byli bogowie, poza Bogiem, to one uległyby zniszczeniu. Chwała Bogu, Panu Tronu! On jest ponad to, co Jemu przypisują"},{"number":23,"text":"On nie będzie zapytywany o to, co czyni, a oni będą zapytywani"},{"number":24,"text":"Czy oni wzięli sobie innych bogów, poza Nim? Powiedz: \"Dostarczcie wasze dowody! To jest napomnienie dla tych, którzy są ze mną, i napomnienie dla tych, którzy byli przede mną.\" Ale większość z nich nie zna prawdy i oni się odsuwają"},{"number":25,"text":"My nie wysłaliśmy przed tobą żadnego posłańca, któremu nie dalibyśmy objawienia: \"Nie ma boga, jak tylko Ja! Przeto czcijcie Mnie"},{"number":26,"text":"Oni powiedzieli: \"Miłosierny wziął Sobie syna.\" Niech On będzie wysławiony! Ależ przeciwnie! To są tylko słudzy otoczeni szacunkiem"},{"number":27,"text":"Oni nie wyprzedzają Go w słowie; oni działają na Jego rozkaz"},{"number":28,"text":"On wie to, co jest przed nimi, i to, co jest za nimi; oni będą się wstawiać tylko za tymi, których On sobie upodobał; oni są przeniknięci obawą przed Nim"},{"number":29,"text":"A ktokolwiek z nich powie: \"Ja jestem bogiem, poza Nim!\" - to temu My zapłacimy Gehenną. W ten sposób My płacimy niesprawiedliwym"},{"number":30,"text":"Czyż ci, którzy nie uwierzyli, nie widzieli, iż niebiosa i ziemia stanowiły jedną zwartą masę i My rozdzieliliśmy je, i stworzyliśmy z wody każdą żyjącą rzecz? Czyż oni nie uwierzą"},{"number":31,"text":"I umieściliśmy na ziemi solidnie stojące, aby się ona nie kołysała z ludźmi"},{"number":32,"text":"I uczyniliśmy na niej wąwozy jako drogi. Być może, oni pójdą drogą prostą! I uczyniliśmy niebo sklepieniem chroniącym~ lecz oni się odwracają od Naszych znaków"},{"number":33,"text":"On jest Tym, który stworzył: noc i dzień, słońce i księżyce: - Wszystko żegluje po orbicie"},{"number":34,"text":"My nie daliśmy nieśmiertelności żadnemu człowiekowi przed tobą. Czyżbyś ty miał umrzeć, a oni mieliby być nieśmiertelni"},{"number":35,"text":"Każda dusza zakosztuje śmierci. My doświadczamy was złem i dobrem, dla wypróbowania, i wy do Nas będziecie sprowadzeni"},{"number":36,"text":"Kiedy widzą cię ci, którzy nie wierzą, biorą cię jedynie za przedmiot szyderstwa: \"Czy to ten, który tak lekceważąco wspomina waszych bogów?\" Oni nie wierzą w napomnienie Miłosiernego"},{"number":37,"text":"Człowiek został stworzony z pośpiechu! Ja pokażę wam niebawem Moje znaki; nie żądajcie więc ode Mnie pośpiechu"},{"number":38,"text":"Oni mówią: \"Kiedyż się spełni ta obietnica, jeśli jesteście prawdomówni"},{"number":39,"text":"O, gdyby ci, którzy nie uwierzyli, znali tę chwilę, kiedy nie będą mogli odwrócić ognia ani od swoich twarzy, ani od swoich pleców - i nie będą wspomożeni"},{"number":40,"text":"Tak! Przyjdzie ona do nich niespodzianie i wprawi ich w zdumienie; i nie będą w stanie jej odwrócić ani nie będzie im dana żadna zwłoka"},{"number":41,"text":"Wyśmiewano już posłańców przed tobą, lecz szyderców objęło to, z czego się wyśmiewali"},{"number":42,"text":"Powiedz: \"Kto uchroni was w ciągu nocy i dnia przed Miłosiernym?\" Lecz oni, przeciwnie; odwracają się od napomnienia swego Pana"},{"number":43,"text":"Czy oni mają bogów, którzy ich obronią przed Nami? Oni nie potrafią pomóc sobie samym, ani też nie mogą mieć przeciwko nam sprzymierzeńca"},{"number":44,"text":"Pozwoliliśmy używać dóbr tego świata - im i ich ojcom - jak długo potrwa ich życie. Czy oni nie widzą, że My przychodzimy na ziemię, zmniejszając ją po krańcach? Mogą oni zatem być zwycięzcami"},{"number":45,"text":"Powiedz: \"Ja was tylko ostrzegam przez objawienie. Lecz nie słyszą wezwania głusi, kiedy są ostrzegani"},{"number":46,"text":"A jeśli dosięgnie ich tchnienie kary twojego Pana, to z pewnością oni powiedzą: \"Biada nam! Byliśmy niesprawiedliwi"},{"number":47,"text":"My postawimy wagi sprawiedliwości w Dniu Zmartwychwstania. Żadna dusza nie dozna w niczym krzywdy, nawet na ciężar jednego tylko ziarnka gorczycy; My je przyniesiemy. My wystarczymy jako rozliczający"},{"number":48,"text":"Daliśmy już Mojżeszowi i Aaronowi rozróżnienie i światłość, i napomnienie dla ludzi bogobojnych"},{"number":49,"text":"Dla tych, którzy się boją swego Pana w skrytości, którzy są niespokojni z powodu Godziny"},{"number":50,"text":"To jest błogosławione napomnienie, które zesłaliśmy. Czyż wy je odrzucicie"},{"number":51,"text":"I daliśmy Abrahamowi jego prawość, i My znaliśmy jego"},{"number":52,"text":"Oto powiedział on swemu ojcu i swemu ludowi: \"Cóż to są te posągi, którym się kłaniacie"},{"number":53,"text":"Powiedzieli: \"Zastaliśmy naszych ojców składających im cześć"},{"number":54,"text":"On powiedział: \"Wy i wasi ojcowie byliście z pewnością w jawnym zabłądzeniu"},{"number":55,"text":"Oni powiedzieli; \"Czy ty przyszedłeś do nas z prawdą, czy też jesteś z liczby tych, którzy się zabawiają"},{"number":56,"text":"Powiedział: \"Tak! Wasz Pan jest Panem niebios i ziemi; On jest Tym, który je stworzył, a ja jestem z liczby tych, którzy są tego świadkami"},{"number":57,"text":"I przysięgam na Boga, iż przygotuję podstęp przeciw waszym bożkom, jak tylko odwrócicie się plecami"},{"number":58,"text":"I rozbił ich w kawałki, z wyjątkiem głównego z nich - być może, oni do niego powrócą"},{"number":59,"text":"Oni powiedzieli: \"Kto postąpił tak z naszymi bogami? Zaprawdę, on jest z liczby niesprawiedliwych"},{"number":60,"text":"Oni powiedzieli: \"Słyszeliśmy młodzieńca, zwanego Abrahamem, który wspominał o nich"},{"number":61,"text":"Oni powiedzieli: \"Przyprowadźcie go tu przed oczy ludzi, być może, oni zaświadczą"},{"number":62,"text":"Oni powiedzieli: \"Czy to ty, Abrahamie, postąpiłeś tak z naszymi bogami"},{"number":63,"text":"On powiedział: \"Ależ przeciwnie! To uczynił ten główny z nich. Zapytajcie ich więc, jeśli oni mogą mówić"},{"number":64,"text":"Oni zwrócili się do samych siebie i powiedzieli: \"Wy jesteście niesprawiedliwi"},{"number":65,"text":"Potem, zmieszani, zwiesili głowy: \"Ty przecież wiesz, iż oni nie mówią"},{"number":66,"text":"On powiedział: \"Czy wy więc czcicie, poza Bogiem, to, co nie jest wam ani w niczym pożyteczne, ani w niczym szkodliwe"},{"number":67,"text":"Wstyd dla was i dla tego, co wy czcicie poza Bogiem! Czy wy się nie zastanowicie"},{"number":68,"text":"Oni powiedzieli: \"Spalcie go! Pomóżcie waszym bogom, jeśli chcecie działać"},{"number":69,"text":"Powiedzieliśmy: \"O ogniu! Bądź chłodem i pokojem dla Abrahama"},{"number":70,"text":"Oni chcieli przygotować jakiś podstęp, lecz My uczyniliśmy ich najbardziej stratnymi"},{"number":71,"text":"Uratowaliśmy jego i Lota, wprowadzając ich do ziemi, którą pobłogosławiliśmy dla światów"},{"number":72,"text":"I daliśmy jemu Izaaka i Jakuba jako podarunek, i wszystkich uczyniliśmy sprawiedliwymi"},{"number":73,"text":"I ustanowiliśmy ich przywódcami prowadzącymi drogą prostą, według Naszego rozkazu. I objawiliśmy im sposób czynienia dobrych dzieł i odprawiania modlitwy, i dawania jałmużny. Oni byli Naszymi czcicielami"},{"number":74,"text":"A Lotowi daliśmy mądrość i wiedzę i uratowaliśmy go z miasta, które popełniało szpetne czyny; byli oni bowiem ludźmi zła, szerzącymi zgorszenie"},{"number":75,"text":"I wprowadzaliśmy go do Naszego miłosierdzia. Zaprawdę, on był z liczby sprawiedliwych"},{"number":76,"text":"I Noego... Kiedy wzywał Nas dawniej, wysłuchaliśmy go. I wyratowaliśmy jego i jego rodzinę od strasznego nieszczęścia"},{"number":77,"text":"Obroniliśmy go przed ludźmi, którzy za kłamstwo uznali Nasze znaki. Zaprawdę, oni byli ludźmi zła, przeto potopiliśmy ich wszystkich razem"},{"number":78,"text":"I Dawida, i Salomona... Kiedy oni obydwaj sądzili w sprawie pola uprawnego, które zniszczyła trzoda należąca do obcych ludzi, My byliśmy świadkami ich sądu"},{"number":79,"text":"I daliśmy to wszystko do zrozumienia Salomonowi, i obydwom daliśmy mądrość i wiedzę. I podporządkowaliśmy góry, by wraz z Dawidem głosiły chwałę, i ptaki - tak uczyniliśmy"},{"number":80,"text":"Nauczyliśmy go sporządzania dla was kolczugi, by ochraniała was przed waszą wzajemną gwałtownością. A czy wy jesteście wdzięczni"},{"number":81,"text":"A Salomonowi - wiatr gwałtownie wiejący, który płynie na Jego rozkaz ku ziemi, której pobłogosławiliśmy. My wiedzieliśmy o każdej rzeczy"},{"number":82,"text":"A spośród szatanów - tych, którzy się zanurzali w morzu dla niego, i oprócz tego pełnili jeszcze inne czynności, a My czuwaliśmy nad nimi"},{"number":83,"text":"I Hioba... kiedy wzywał on swojego Pana: \"Oto dotknęło mnie utrapienie, a Ty jesteś Najmiłosierniejszy z miłosiernych"},{"number":84,"text":"I wysłuchaliśmy go, i odsunęliśmy od niego utrapienie, które go dręczyło; i daliśmy mu jego rodzinę dwakroć liczniejszą; przez Nasze miłosierdzie i jako napomnienie dla czcicieli"},{"number":85,"text":"I Isma`ila, Idrisa i Zu'I-Kifla... - wszyscy oni byli z liczby cierpliwych"},{"number":86,"text":"I wprowadziliśmy ich do Naszego miłosierdzia: oni przecież byli z liczby sprawiedliwych"},{"number":87,"text":"I Jonasza... kiedy poszedł zagniewany, myśląc, że My nie mamy żadnej władzy nad nim. I zawołał w ciemnościach: \"Nie ma boga, jak tylko Ty! Tobie niech będzie chwała! Zaprawdę, byłem wśród niesprawiedliwych"},{"number":88,"text":"I wysłuchaliśmy go, i wyratowaliśmy go od utrapienia. W ten sposób ratujemy wiernych"},{"number":89,"text":"I Zachariasza... kiedy wołał do swego Pana: \"Panie mój! Nie pozostawiaj mnie samego! Ty jesteś najlepszy z dziedziców"},{"number":90,"text":"I wysłuchaliśmy go. Daliśmy mu Jana, gdyż uczyniliśmy zdolną do rodzenia jego żonę. Zaprawdę, oni byli gorliwi w czynieniu dobra; wzywali Nas z tęsknotą i z obawą; i byli pokorni przed Nami"},{"number":91,"text":"I tę, która zachowała swoją czystość.. My tchnęliśmy w nią nieco z Naszego Ducha. I uczyniliśmy ją i jej Syna znakiem dla światów"},{"number":92,"text":"Zaprawdę, ten wasz naród - to naród jedyny! I Ja jestem waszym Panem, przeto czcijcie Mnie"},{"number":93,"text":"Lecz oni rozdzielili się między sobą, choć wszyscy do Nas powrócą"},{"number":94,"text":"A jeśli kto czyni dobre dzieła i jest wierzącym, jego gorliwość nie będzie odrzucona i My, z pewnością, mu to zapiszemy"},{"number":95,"text":"Zakazano mieszkańcom. wszelkiego miasta, jakie zniszczyliśmy, - powrócić"},{"number":96,"text":"Dopóki Gog i Magog nie zostaną wypuszczeni; wtedy oni będą śpieszyć z każdego wzgórza"},{"number":97,"text":"I przybliżyła się obietnica prawdziwa; oto zastygły z przerażenia spojrzenia tych, którzy nie uwierzyli: Biada nam! My nie dbaliśmy o to. Przeciwnie, byliśmy niesprawiedliwi"},{"number":98,"text":"Zaprawdę, wy i to, co czcicie poza Bogiem, będziecie drewnem dla Gehenny! Wy tam przybędziecie"},{"number":99,"text":"Gdyby oni byli naprawdę bogami, to by tutaj nie przybyli. Oni wszyscy pozostaną tam na wieki"},{"number":100,"text":"Tam będą oni wydawać jęki, ale nie będą niczego słyszeć"},{"number":101,"text":"Zaprawdę, ci, którzy już wcześniej otrzymali od Nas najpiękniejszą nagrodę - będą od niej oddaleni"},{"number":102,"text":"Nie usłyszą nawet jej syczącego odgłosu; będą się znajdować wśród tego, czego pragnęły ich dusze - nieśmiertelni"},{"number":103,"text":"Nie zasmuci ich ogromne przerażenie i spotkają ich aniołowie: \"To wasz Dzień, który wam został obiecany"},{"number":104,"text":"Tego Dnia My zwiniemy niebo, tak jak się zwija zwoje ksiąg. I tak jak zaczęliśmy pierwsze stworzenie, My je powtórzymy - według Naszej obietnicy. Zaprawdę, My tego dokonujemy"},{"number":105,"text":"I pisaliśmy już w Psalmach, po napomnieniu: \"Moi słudzy sprawiedliwi odziedziczą ziemię"},{"number":106,"text":"Zaprawdę, w tym jest obwieszczenie dla ludzi, którzy są czcicielami"},{"number":107,"text":"My posłaliśmy ciebie tylko jako miłosierdzie dla światów"},{"number":108,"text":"Powiedz: \"Zostało mi tylko objawione, iż wasz Bóg jest Bogiem Jedynym. Czy jesteście więc całkowicie poddani"},{"number":109,"text":"A jeśli oni się odwrócą, to powiedz: \"Głosiłem wszystkim jednakowo. Nie wiem, czy jest blisko, czy daleko to, co wam zostało obiecane"},{"number":110,"text":"On wie, co jest jawnie powiedziane, i On wie, co wy ukrywacie"},{"number":111,"text":"Ja nie wiem; być może, to jest dla was próba i używanie do pewnego czasu"},{"number":112,"text":"Powiedz: \"Panie mój! Rozsądź według prawdy! Nasz Pan jest Miłosierny. U Niego należy szukać pomocy przeciwko temu, co wy opisujecie"}]}