{"number":50,"edition":"pl.bielawskiego","ayahs":[{"number":1,"text":"Kaf. Na Koran wspaniały"},{"number":2,"text":"Tak! Zdziwili się oni, że przyszedł do nich ostrzegający spośród nich. I powiedzieli niewierni: \"To jest rzecz zadziwiająca"},{"number":3,"text":"Czy kiedy pomrzemy i staniemy się prochem?... To jest powrót daleki"},{"number":4,"text":"My przecież wiemy, ilu ich ziemia pochłania. U Nas jest księga zachowująca"},{"number":5,"text":"Lecz przeciwnie! Kiedy przyszła do nich prawda, oni uznali ją za kłamstwo; i znajdują się w stanie zamętu. Czyż oni nie spoglądali na niebo ponad sobą"},{"number":6,"text":"Czyż nie widzieli, jak je zbudowaliśmy i ozdobiliśmy, iż nie ma na nim żadnych pęknięć"},{"number":7,"text":"A ziemię rozpostarliśmy i rzuciliśmy na nią solidnie stojące. I sprawiliśmy, iż wyrosły na niej parami wszelkie rozkoszne rodzaje"},{"number":8,"text":"Do patrzenia i dla przypomnienia każdemu słudze, który się nawraca"},{"number":9,"text":"I zesłaliśmy z nieba wodę przynoszącą błogosławieństwo, i dzięki niej sprawiliśmy, iż wyrosły ogrody i ziarno żniwa"},{"number":10,"text":"I drzewa palmowe, wyniosłe, dźwigające kiście owoców ułożone jedne nad drugimi"},{"number":11,"text":"to jako zaopatrzenie dla Naszych sług. I ożywiliśmy dzięki niej krainę umarłą. Takie będzie zmartwychwstanie"},{"number":12,"text":"A przed nimi zaprzeczali prawdzie: lud Noego i mieszkańcy Ar-Rass, i lud Samud"},{"number":13,"text":"Lud Ad i Faraon, i bracia Lota"},{"number":14,"text":"I mieszkańcy Gąszczu, i lud Tubba. Oni wszyscy za kłamców uznawali posłańców. Wtedy sprawdziła się Moja obietnica"},{"number":15,"text":"Czyż zaniemogliśmy przez pierwsze stworzenie? Przeciwnie! Oni powątpiewają w nowe stworzenie"},{"number":16,"text":"My stworzyliśmy człowieka i wiemy, co podszeptuje jemu dusza. My jesteśmy bliżej niego aniżeli arteria jego szyi"},{"number":17,"text":"Kiedy spotykają się dwaj spotykający, siedząc z prawej strony i z lewej"},{"number":18,"text":"Człowiek nie wypowie ani jednego słowa, które by nie dotarło do będącego przy nim nadzorcy"},{"number":19,"text":"I nadejdzie ukojenie śmierci naprawdę. Oto od czego stroniłeś"},{"number":20,"text":"I zadmą w trąbę. Oto Dzień grozy"},{"number":21,"text":"I każdej duszy towarzyszy popędzający i świadek"},{"number":22,"text":"Ty wcale nie dbałeś o to, więc zdjęliśmy z ciebie zasłonę i dzisiaj twoje spojrzenie jest przenikliwe"},{"number":23,"text":"I powie jego towarzysz: \"Oto co przygotowałem"},{"number":24,"text":"Rzućcie do Gehenny każdego uporczywie niewiernego"},{"number":25,"text":"Sprzeciwiającego się dobru, występnego, szerzącego zwątpienie"},{"number":26,"text":"Który umieścił obok Boga innego boga! Wrzućcie go więc obydwaj do kary strasznej"},{"number":27,"text":"Powie jego towarzysz: \"Panie nasz! Ja nie przyczyniłem się do tego, że on się zbuntował, lecz on daleko zabłądził"},{"number":28,"text":"Bóg powie: \"Nie sprzeczajcie się przede Mną! Ja już wysłałem do was Moją groźbę"},{"number":29,"text":"Nie zmienia się u Mnie słowo ani też Ja nie jestem tyranem dla Moich sług"},{"number":30,"text":"Tego Dnia powiemy do Gehenny: \"Czy jesteś już zapełniona?\" A ona powie: \"Czy może być więcej"},{"number":31,"text":"I będzie przybliżony Ogród dla bogobojnych, będzie niedaleko"},{"number":32,"text":"Oto co wam zostało obiecane - każdemu nawracającemu się, zachowującemu"},{"number":33,"text":"Każdemu, kto obawia się Miłosiernego w tym, co niewidzialne, i kto przychodzi z sercem skruszonym"},{"number":34,"text":"Wejdźcie do niego w pokoju! To jest Dzień Wieczności"},{"number":35,"text":"Oni tam będą mieli to, co zechcą; a My mamy jeszcze więcej"},{"number":36,"text":"A ileż pokoleń wytraciliśmy przed nimi! Oni byli silniejsi od nich dzielnością; przeszukujcie więc ziemię, czy znajdzie się jakieś pewne schronienie"},{"number":37,"text":"Zaprawdę, w tym jest z pewnością napomnienie dla tego, kto ma serce albo kto nastawia uszu, i on jest świadkiem"},{"number":38,"text":"My stworzyliśmy niebiosa i ziemię, i to, co jest między nimi, w ciągu sześciu dni, i nie dotknęło Nas żadne zmęczenie"},{"number":39,"text":"Znoś cierpliwie to, co oni mówią. Wysławiaj chwałę twego Pana przed wschodem słońca i przed zachodem"},{"number":40,"text":"I nocą wysławiaj Go, i po wybiciu pokłonów"},{"number":41,"text":"I przysłuchuj się tego Dnia, kiedy wezwie wzywający z bliskiego miejsca"},{"number":42,"text":"Tego Dnia, kiedy oni naprawdę usłyszą krzyk - to będzie Dzień Zmartwychwstania"},{"number":43,"text":"Zaprawdę, My dajemy życie i My sprowadzamy śmierć; i do Nas jest ostateczne przybycie"},{"number":44,"text":"Tego Dnia, kiedy ziemia popęka od nich, śpieszących się - to zebranie jest dla Nas łatwe"},{"number":45,"text":"My wiemy najlepiej, co oni mówią. A ty nie jesteś dla nich tyranem. Napominaj więc przez Koran tego, kto się obawia Mojej groźby"}]}