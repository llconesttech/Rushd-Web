{"number":36,"edition":"pl.bielawskiego","ayahs":[{"number":1,"text":"Ja. Sin"},{"number":2,"text":"Na Koran pełen mądrości"},{"number":3,"text":"Zaprawdę, ty jesteś wśród posłańców"},{"number":4,"text":"Na drodze prostej"},{"number":5,"text":"Oto objawienie Potężnego, Litościwego"},{"number":6,"text":"Dane ci, abyś ostrzegał lud, którego ojcowie nie byli ostrzegani, są więc niedbali"},{"number":7,"text":"Sprawdziło się już słowo nad większością z nich, lecz oni nie wierzą"},{"number":8,"text":"My nałożyliśmy na ich szyje obroże aż do podbródków, tak iż głowy ich są podniesione nieruchomo"},{"number":9,"text":"I umieściliśmy przed nimi przegrodę i za nimi przegrodę; w ten sposób zakryliśmy ich i oni nie widzą"},{"number":10,"text":"I wszystko im jedno, czy ty ich ostrzegasz, czy ich nie ostrzegasz: oni nie wierzą"},{"number":11,"text":"Ty możesz ostrzegać tylko tego, który postępuje za napomnieniem i który obawia się Miłosiernego z powodu tego, co jest ukryte. Uraduj go więc wieścią o przebaczeniu i szlachetnej nagrodzie"},{"number":12,"text":"Zaprawdę, My przywracamy do życia umarłych i zapisujemy, co oni przygotowali pierwej i co pozostawili; i każdą rzecz wyliczyliśmy w jasnym rejestrze"},{"number":13,"text":"I przytocz im przypowieść o mieszkańcach miasta, kiedy przybyli do niego posłańcy"},{"number":14,"text":"Oto posłaliśmy ich dwóch, lecz oni uznali ich za kłamców; wtedy wsparliśmy ich trzecim. I powiedzieli: \"Oto zostaliśmy posłani do was"},{"number":15,"text":"Powiedzieli: \"Wy przecież jesteście tylko śmiertelnikami, podobnie jak my. Miłosierny nie zesłał niczego, wy tylko kłamiecie"},{"number":16,"text":"Powiedzieli: \"Pan nasz wie, że zostaliśmy do was wysłani"},{"number":17,"text":"Mamy jedynie obowiązek jasnego obwieszczenia"},{"number":18,"text":"Powiedzieli: \"Mamy dla was złą wróżbę. Jeśli nie zaprzestaniecie, to my was ukamienujemy; i niezawodnie dotknie was od nas kara bolesna"},{"number":19,"text":"Powiedzieli: \"Wasza zła wróżba niech pozostanie z wami. A skoro jesteście napomniani... Lecz wy jesteście ludźmi występnymi"},{"number":20,"text":"I przybył wtedy pewien człowiek, pospiesznie biegnąc z końca miasta, i powiedział: \"O ludzie! Idźcie za tymi wysłannikami"},{"number":21,"text":"Idźcie za tymi, którzy nie żądają od was żadnej zapłaty i którzy są na drodze prostej"},{"number":22,"text":"Dlaczego nie miałbym czcić Tego, który mnie stworzył i do którego zostaniecie sprowadzeni"},{"number":23,"text":"Czyż mam brać sobie bogów poza Nim? Jeśli Miłosierny zechce dotknąć mnie jakimś złem, to nic mi nie pomoże ich wstawiennictwo i oni mnie nie zbawią"},{"number":24,"text":"Zapewne byłbym wtedy w jawnym zabłądzeniu"},{"number":25,"text":"Zaprawdę, ja uwierzyłem w waszego Pana! Słuchajcie mnie"},{"number":26,"text":"Powiedziano mu: \"Wejdź do Ogrodu!\" On powiedział: \"O, jeśliby mój lud wiedział"},{"number":27,"text":"że mój Pan mi przebaczył i umieścił mnie między tymi, którzy zostali uhonorowani"},{"number":28,"text":"I po nim nie posłaliśmy już przeciw jego ludowi żadnego wojska z niebios ani nie mamy zamiaru posyłać"},{"number":29,"text":"I był tylko jeden krzyk - i oto oni zgaśli"},{"number":30,"text":"O, jakie zasmucenie dla sług! Żaden posłaniec nie przychodzi do nich, żeby się z niego nie wyśmiewali"},{"number":31,"text":"Czyż oni nie widzieli, ile pokoleń wytraciliśmy przed nimi? i że oni już do nich nie powrócą"},{"number":32,"text":"Lecz wszyscy razem zostaną przed Nami postawieni"},{"number":33,"text":"I znakiem dla nich - ziemia umarła; ożywiliśmy ją i wyprowadziliśmy z niej ziarno, które oni jedzą"},{"number":34,"text":"I uczyniliśmy na niej ogrody z drzewami palmowymi i winną latoroślą, i sprawiliśmy, iż wytryskają z niej źródła"},{"number":35,"text":"Ażeby mogli jeść jej owoce i to, co wypracują ich ręce. Czyż mogą nie być wdzięczni"},{"number":36,"text":"Chwała niech będzie Temu, który stworzył wszystkie pary, jakie wydaje ziemia i oni sami, i te, których oni nie znają"},{"number":37,"text":"I znakiem dla nich - noc. My zdejmujemy z niej dzień i oto oni są w ciemnościach"},{"number":38,"text":"I słońce - ono płynie do swego stałego miejsca. To jest ustanowienie Potężnego, Wszechwiedzącego"},{"number":39,"text":"I księżyc - ustanowiliśmy dla niego stacje, aż staje się podobny do suchej gałęzi palmowej"},{"number":40,"text":"I ani słońcu nie wolno doganiać księżyca, ani też noc nie wyprzedzi dnia; i wszystko żegluje po orbicie"},{"number":41,"text":"I znakiem dla nich - iż nosiliśmy ich potomstwo na statku załadowanym"},{"number":42,"text":"I stworzyliśmy dla nich podobny do niego, na który oni wsiadają"},{"number":43,"text":"Jeśli zechcemy, potopimy ich i oni nie znajdą pomocnika; i będą uratowani"},{"number":44,"text":"Jedynie dzięki Naszemu miłosierdziu, by do pewnego czasu cieszyć się życiem"},{"number":45,"text":"Kiedy im mówią: \"Bójcie się tego, co jest przed wami, i tego, co jest za wami; być może doznacie miłosierdzia"},{"number":46,"text":"A jednak żaden spośród znaków ich Pana nie przychodzi do nich, żeby się od niego nie odwrócili"},{"number":47,"text":"A kiedy się im mówi: \"Rozdawajcie z tego, czym obdarzył was Bóg!\", to ci, którzy nie wierzą, mówią do tych, którzy wierzą: \"Czyż my mamy karmić tych, których mógłby nakarmić Bóg, jeśliby zechciał? Wy jesteście tylko w jawnym błędzie"},{"number":48,"text":"I oni mówią: \"A kiedy się spełni ta obietnica, jeśli jesteście prawdomówni"},{"number":49,"text":"Nie będę wiele czekać; tylko jeden krzyk ich pochwyci, kiedy jeszcze będą się sprzeczać"},{"number":50,"text":"I nie będą oni w stanie przygotować żadnego polecenia ani też powrócić do swoich rodzin"},{"number":51,"text":"I zadmą w trąbę! I oto oni, z grobów, do swojego Pana pospieszą i"},{"number":52,"text":"Powiedzą: Biada nam! Kto nas wyrwał z naszego miejsca spoczynku? Oto co obiecał Miłosierny. I prawdę mówili posłańcy"},{"number":53,"text":"I będzie tylko jeden krzyk. I oto oni wszyscy zostaną przed Nami postawieni"},{"number":54,"text":"I tego Dnia żadna dusza nie dozna w niczym niesprawiedliwości. Będziecie wynagrodzeni tylko za to, co czyniliście"},{"number":55,"text":"Zaprawdę, mieszkańcy Ogrodu tego Dnia będą się jedynie radować"},{"number":56,"text":"Oni i ich żony będą wypoczywać w cieniu na ozdobnych łożach"},{"number":57,"text":"Będą tam dla nich owoce i będą mieli wszystko, czego zażądają"},{"number":58,"text":"Pokój!\" - słowo od Pana litościwego"},{"number":59,"text":"Trzymajcie się z dala dzisiaj, o wy, grzesznicy"},{"number":60,"text":"Czyż wam nie nakazałem, o synowie Adama: \"Nie czcijcie szatana! Zaprawdę, on jest wrogiem jawnym"},{"number":61,"text":"Czcijcie Mnie! - to jest droga prosta"},{"number":62,"text":"Szatan sprowadził z drogi mnóstwo spośród was. Czyż nie mieliście rozumu"},{"number":63,"text":"Oto Gehenna, która nam została obiecana"},{"number":64,"text":"Palcie się w niej dzisiaj za to, iż nie wierzyliście"},{"number":65,"text":"Dzisiaj My nakładamy pieczęć na ich usta, lecz mówią ich ręce i ich nogi świadczą o tym, co oni zarobili"},{"number":66,"text":"A jeślibyśmy chcieli, to starlibyśmy ich oczy; i oni rzuciliby się na poszukiwanie drogi, lecz jakżeby mogli widzieć"},{"number":67,"text":"I jeślibyśmy chcieli, to przemienilibyśmy ich na miejscu, wtedy oni nie mogliby ani odejść, ani powrócić"},{"number":68,"text":"A komu My dajemy długie życie, to pochylamy jego postać. Czyż oni nie rozumieją"},{"number":69,"text":"My nie nauczyliśmy go poezji - to by nie było dla niego odpowiednie. To jest tylko napomnienie i Koran jasny"},{"number":70,"text":"Jako ostrzeżenie dla każdego żyjącego i aby ziściło się słowo wobec niewiernych"},{"number":71,"text":"Czyż oni nie widzieli, iż My stworzyliśmy dla nich, między tym, co stworzyły Nasze ręce - trzody, których są posiadaczami"},{"number":72,"text":"I poddaliśmy im je: jedne z nich służą im do jazdy wierzchem, a inne jako pożywienie"},{"number":73,"text":"Mają też z nich inne korzyści, jak i napoje. Czyż mogą nie być wdzięczni"},{"number":74,"text":"Jednak oni wzięli sobie bogów poza Bogiem. Być może, oni będą wspomożeni"},{"number":75,"text":"Lecz oni nie mogą udzielić im pomocy, chociażby byli zastępem dla nich przygotowanym"},{"number":76,"text":"Niech cię nie zasmuca ich słowo! My wiemy, co oni ukrywają i co ujawniają"},{"number":77,"text":"Czyż nie widział człowiek, jak stworzyliśmy go z kropli nasienia? I oto on jest jawnym przeciwnikiem"},{"number":78,"text":"I przytacza Nam przykład, a zapomniał o swoim stworzeniu. Mówi on: \"Kto ożywi kości, kiedy one są zetlałe"},{"number":79,"text":"Powiedz: \"Ożywi je Ten, kto stworzył je po raz pierwszy. On o wszelkim stworzeniu jest wszechwiedzący"},{"number":80,"text":"On jest Tym, który przygotował dla was ogień z zielonego drzewa, i oto wy zapalacie z niego"},{"number":81,"text":"Czyż Ten, który stworzył niebiosa i ziemię, nie jest w mocy stworzyć do nich podobnych? Tak! On jest Stworzycielem, Wszechwiedzącym"},{"number":82,"text":"Jego rozkaz - kiedy On chce jakiejś rzeczy - zawiera się w słowie: \"Bądź!\" - i ona jest"},{"number":83,"text":"Chwała niech będzie Temu, w którego ręku jest władza królewska nad każdą rzeczą! Do Niego będziecie sprowadzeni"}]}