{"number":21,"edition":"bg.theophanov","ayahs":[{"number":1,"text":"Наближава за хората тяхната равносметка, а те нехайни се отдръпват"},{"number":2,"text":"Всякога, щом получат ново напомняне от своя Господ, те го слушат, подигравайки се"},{"number":3,"text":"с нехайни сърца. И скришом си шепнеха угнетителите: “Този [Мухаммад] не е ли само човек като вас? Нима ще последвате магията, когато ясно я виждате?”"},{"number":4,"text":"Рече [Мухаммад]: “Моят Господ знае всяко слово на небесата и на земята. Той е Всечуващия, Всезнаещия.”"},{"number":5,"text":"А те рекоха: “Объркани сънища. Той само си го е измислил. Той е само поет. И нека ни донесе знамение, както предишните бяха изпращани!”"},{"number":6,"text":"Нито едно селище, което погубихме преди тях, не повярва, че те ли ще повярват"},{"number":7,"text":"И преди теб изпращахме Ние само мъже, на които давахме откровение. И питайте знаещите Напомнянето, ако самите вие не знаете"},{"number":8,"text":"И [пратениците] не ги сторвахме с тела, които не се хранят, и не бяха безсмъртни"},{"number":9,"text":"Сетне им изпълнявахме обещаното и спасявахме тях и когото пожелаем, и погубвахме престъпващите"},{"number":10,"text":"Вече ви низпослахме Книга, в която има прослава за вас. Нима не проумявате"},{"number":11,"text":"И колко селища, които угнетяваваха, Ние разрушихме и създадохме след тях други народи"},{"number":12,"text":"И щом усетеха Нашето мъчение, ето ги - бягат от него"},{"number":13,"text":"Не бягайте и се върнете там, където бяхте свикнали на разкош, и към своите жилища, за да бъдете питани"},{"number":14,"text":"Казваха: “О, горко ни, наистина бяхме угнетители.”"},{"number":15,"text":"И продължаваха така да викат, докато не ги покосихме и изпепелихме"},{"number":16,"text":"Не сътворихме Ние небесата и земята, и всичко помежду им на шега"},{"number":17,"text":"Ако търсехме забава - а не ще го сторим - щяхме да си я набавим от това, което е при Нас"},{"number":18,"text":"Истината Ние хвърляме срещу лъжата и я поразява, и ето я - погива! Горко ви заради онова, което приписвате [на Аллах]"},{"number":19,"text":"Негови са всички на небесата и на земята. А онези, които са при Него, не се големеят да Му служат и не се изморяват"},{"number":20,"text":"Прославят Го нощем и денем, и не престават"},{"number":21,"text":"Или [неверниците] се сдобиха от земята с божества, които възкресяват"},{"number":22,"text":"Небесата и земята щяха да се разрушат, ако имаше на тях други богове освен Аллах. Пречист е Аллах, Господът на Трона, от онова, което Му приписват"},{"number":23,"text":"Не Той ще бъде питан какво върши, а те ще бъдат питани"},{"number":24,"text":"Или приеха вместо Него други богове? Кажи [о, Мухаммад]: “Дайте своя довод! Това е послание за онези, които са с мен, и послание за онези преди мен.” Но повечето от тях не знаят истината и се отдръпват"},{"number":25,"text":"И на всеки пратеник, когото Ние пратихме преди теб, дадохме откровението: “Няма друг бог освен Мен! Служете [единствено] на Мен!”"},{"number":26,"text":"И рекоха [неверниците]: “Всемилостивия се сдоби с рожба!” Пречист е Той! Ала не, те [ангелите] са само удостоени раби"},{"number":27,"text":"Не Го изпреварват със слово и по Неговата повеля действат"},{"number":28,"text":"Знае Той какво е било преди тях и какво ще бъде след тях. И се застъпват само за онзи, от когото Той е доволен. И от страх пред Него тръпнат"},{"number":29,"text":"А който от тях каже: “Аз съм бог освен Него!”, този ще накажем с Ада. Така наказваме угнетителите"},{"number":30,"text":"Не виждат ли неверниците, че небесата и земята бяха съединени, а Ние ги разделихме? И сторихме от водата всяко живо същество. Не ще ли повярват"},{"number":31,"text":"И направихме по земята непоклатими планини, за да не се люлее с хората. И направихме в тях клисури за пътища, за да се насочват"},{"number":32,"text":"И сторихме небето пазен свод. А те от Неговите знамения се отвръщат"},{"number":33,"text":"Той е, Който сътвори нощта и деня, и слънцето, и луната. Всички по орбита плават"},{"number":34,"text":"И за никой човек преди теб [о, Мухаммад] не отредихме да е безсмъртен. Щом и ти ще умреш, нима те ще бъдат безсмъртни"},{"number":35,"text":"Всяка душа ще вкуси смъртта. И ви изпитваме със злото, но и в доброто има изпитание, и при Нас ще бъдете върнати"},{"number":36,"text":"И видят ли те неверниците, подиграват ти се: “Този ли приказва за вашите богове?” Те Напомнянето на Всемилостивия отричат"},{"number":37,"text":"Човек бе създаден припрян. Аз ще ви покажа Моите знамения, ала не искайте от Мен да прибързвам"},{"number":38,"text":"И казват [неверниците]: “Кога [ще се сбъдне] това обещание, ако говорите истината?”"},{"number":39,"text":"Само ако знаеха неверниците времето, когато не ще могат да защитят от Огъня нито лицата, нито гърбовете си, и не ще им се помогне"},{"number":40,"text":"А Огънят ще ги връхлети внезапно и ще ги слиса, и нито ще могат да го избегнат, нито ще бъдат изчакани"},{"number":41,"text":"Бяха подигравани пратеници и преди теб, но онези, които им се присмиваха, ги обграждаше онова, на което са се подигравали"},{"number":42,"text":"Кажи: “Кой друг ще ви закриля и денем, и нощем освен Всемилостивия?” Ала те от напомнянето на своя Господ се отвръщат"},{"number":43,"text":"Или освен Нас имат богове, които да ги бранят? Те нито могат на себе си да помогнат, нито от Нас ще бъдат избавени"},{"number":44,"text":"Но Ние оставяме тези и бащите им да се понасладят, докато възрастта им напредне. Нима не виждат, че Ние стесняваме [за неверниците] земята по нейните краища? Нима те ще надделеят"},{"number":45,"text":"Кажи [о, Мухаммад]: “Аз ви предупреждавам само чрез онова, което ми се разкрива.” Но не чуват глухите зова, когато ги предупреждават"},{"number":46,"text":"И щом ги докосне и полъх от мъчението на твоя Господ, непременно казват: “О, горко ни! Наистина бяхме угнетители.”"},{"number":47,"text":"Ще поставим Ние везните на справедливостта в Деня на възкресението, и никой не ще бъде угнетен с нищо. И [всяко дело] Ние ще прибавим, дори да е с тежест на синапено зърно. Достатъчни сме Ние за съдник"},{"number":48,"text":"И вече дадохме на Муса и Харун Разграничението, и светлина, и напомняне за богобоязливите"},{"number":49,"text":"които и в уединение се боят от своя Господ, и се страхуват от Часа"},{"number":50,"text":"Този [Коран] е благословено напомняне, низпослано от Нас. Нима ще го отречете"},{"number":51,"text":"И още отрано насочихме Ибрахим по правия път. Познавахме го Ние"},{"number":52,"text":"Рече на своя баща и на своя народ: “Какви са тези изваяния, пред които се кланяте?”"},{"number":53,"text":"Рекоха: “Заварихме предците си на тях да служат.”"},{"number":54,"text":"Рече: “Вие и предците ви сте в явна заблуда.”"},{"number":55,"text":"Рекоха: “Нима ти ни носиш истината, или се шегуваш?”"},{"number":56,"text":"Рече: “Не, вашият Господ е Господът на небесата и на земята, Който ги е сътворил, и аз свидетелствам за това"},{"number":57,"text":"Кълна се в Аллах, ще се разправя с вашите идоли, след като си идете.”"},{"number":58,"text":"И ги стори на отломки, освен най-големия от тях, за да се обърнат към него"},{"number":59,"text":"Рекоха: “Кой стори това с нашите божества? Той е угнетител.”"},{"number":60,"text":"Рекоха: “Чухме един младеж да приказва за тях. Викат му Ибрахим.”"},{"number":61,"text":"Рекоха: “Доведете го пред хората да засвидетелстват!”"},{"number":62,"text":"Рекоха: “Ти ли стори това с нашите божества, о, Ибрахим?”"},{"number":63,"text":"Рече: “Не, направи го това - най-голямото от тях. Попитайте ги, ако могат да говорят!”"},{"number":64,"text":"Тогава те, като дойдоха на себе си, рекоха: “Наистина вие сте угнетителите.”"},{"number":65,"text":"После пак обърнаха глави назад [и рекоха]: “Ти знаеш - тези не говорят.”"},{"number":66,"text":"Рече: “Нима вместо на Аллах ще служите на онова, което нито може да ви помогне, нито да ви навреди"},{"number":67,"text":"Уф и на вас, и на онова, на което служите вместо на Аллах! Нима не проумявате?”"},{"number":68,"text":"Рекоха: “Изгорете го и подкрепете своите божества, ако ще действате!”"},{"number":69,"text":"Рекохме Ние: “О, огън, бъди студен и безопасен за Ибрахим!”"},{"number":70,"text":"И желаеха неговата гибел, а Ние сторихме да са най-губещите"},{"number":71,"text":"И спасихме него и Лут [и ги насочихме] към земята, която благословихме за световете"},{"number":72,"text":"И му дарихме Исхак, и освен него - Якуб, и всичките сторихме праведници"},{"number":73,"text":"И ги сторихме водители, напътващи според Нашата повеля. И им разкрихме да вършат добрини и да отслужват молитвата, и да дават милостинята закат. Те служеха [единствено] на Нас"},{"number":74,"text":"И на Лут дадохме мъдрост и знание, и го спасихме от селището, което вършеше скверности. То бе от хора на злото, нечестивци"},{"number":75,"text":"И го въведохме в Нашата милост. Той бе от праведниците"},{"number":76,"text":"По-рано спасихме и Нух, когато призова и Ние му откликнахме, и спасихме него и семейството му от огромната горест"},{"number":77,"text":"И го защитихме от хората, които взимаха за лъжа Нашите знамения. Те бяха хора на злото, затова издавихме всичките"},{"number":78,"text":"И [спомени] Дауд, и Сулайман, които отсъдиха за нивата, в която се разпръснаха през нощта овцете на хората. И свидетелствахме Ние за присъдата им"},{"number":79,"text":"Ние сторихме Сулайман да проумее това. И на двамата дадохме мъдрост и знание. И накарахме планините и птиците да Ни прославят заедно с Дауд. Ние направихме това"},{"number":80,"text":"И го научихме да изработва доспехи за вас, да ви пазят в битка. Не ще ли бъдете признателни"},{"number":81,"text":"И подчинихме на Сулайман бурния вятър, който духаше по волята му към земята, която Ние благословихме. Ние всяко нещо знаем"},{"number":82,"text":"И му подчинихме от сатаните някои, които се гмуркаха за него и вършеха и друго освен това. И тях Ние надзиравахме"},{"number":83,"text":"И [спомени] Айюб, който призова своя Господ: “Засегна ме беда, а Ти си Най-милосърдният от милосърдните.”"},{"number":84,"text":"И му откликнахме Ние, и премахнахме бедата му, и възстановихме семейството му, и го удвоихме - милост от Нас и напомняне за покланящите се"},{"number":85,"text":"И [спомени] Исмаил, и Идрис, и Зу-л-Кифл. Всички бяха от търпеливите"},{"number":86,"text":"И ги въведохме в Нашата милост. Те бяха от праведниците"},{"number":87,"text":"И [спомени Юнус-] човека в кита, който отиде разгневен и мислеше, че Ние не ще го притесним. И извика в тъмнините [в корема на кита]: “Няма друг бог освен Теб! Пречист си Ти! Наистина бях несправедлив.”"},{"number":88,"text":"И му откликнахме Ние, и го спасихме от скръбта. Така спасяваме вярващите"},{"number":89,"text":"И спомени [Закария], който призова своя Господ: “Господи, не ме оставяй сам! Ти си Най-добрият наследник.”"},{"number":90,"text":"И му откликнахме Ние, и му дарихме Яхя, и за него поправихме съпругата му. И те се надпреварваха в добрините, и Ни зовяха с копнеж и боязън. И бяха смирени пред Нас"},{"number":91,"text":"И [спомени Мариам -] онази, която се опази девствена и в която вдъхнахме от Нашия дух, и сторихме нея и сина й знамение за световете"},{"number":92,"text":"Това е вашата вяра - единствената вяра, а Аз съм вашият Господ. Затова единствено на Мен служете"},{"number":93,"text":"Но [общностите] изпаднаха в разногласие помежду си, ала всички при Нас ще се върнат"},{"number":94,"text":"Който върши праведни дела и е вярващ, не ще се отхвърли неговото старание. Ние му го записваме"},{"number":95,"text":"И възбранено е на всяко селище, което сме погубили, да се завърне [на земята]"},{"number":96,"text":"Когато бъдат пуснати [племената] Яджудж и Маджудж, които от всеки склон ще се втурнат"},{"number":97,"text":"тогава ще е наближило истинното обещание. И с втрещени погледи неверниците ще рекат: “О, горко ни, бяхме нехайни към това! Наистина бяхме угнетители.”"},{"number":98,"text":"[О, неверници], вие и това, на което служите вместо на Аллах, сте горивото на Ада. В него ще влезете"},{"number":99,"text":"Ако тези бяха богове, те нямаше да влязат в него. Всички там ще пребивават вечно"},{"number":100,"text":"В него ще стенат и не ще чуват"},{"number":101,"text":"А тези, които са получили най-доброто обещание от Нас, те оттам ще бъдат отдалечени"},{"number":102,"text":"Не ще чуват от него дори шумолене. В това, което са желали, те ще пребивават вечно"},{"number":103,"text":"И най-големият ужас не ще ги наскърби. И ангелите ще ги посрещат: “Това е вашият Ден, който ви е обещан.”"},{"number":104,"text":"Денят, в който ще навием небето като свитък за писане. Както наченахме първото сътворяване, така Ние ще го повторим - обещание от Нас. Ние непременно ще го направим"},{"number":105,"text":"Написахме Ние в псалмите подир Напомнянето, че Моите праведни раби ще наследят земята"},{"number":106,"text":"В този [Коран] има послание за хората, служещи на Аллах"},{"number":107,"text":"И те изпратихме [о, Мухаммад] наистина като милост за световете"},{"number":108,"text":"Кажи: “Разкрито ми бе, че вашият Бог е единственият Бог. Няма ли да Му се отдадете?”"},{"number":109,"text":"А отвърнат ли се, кажи: “Всички ви еднакво известих. И не знам дали е близко или далечно това, което ви е обещано"},{"number":110,"text":"Наистина Той знае явното слово и знае какво спотайвате"},{"number":111,"text":"И не знам дали това не е изпитание за вас и наслаждение до време.”"},{"number":112,"text":"Каза [Мухаммад]: “Господи, отсъди с правдата! Нашият Господ е Всемилостивия, Моления за помощ против това, което Му приписвате.”"}]}