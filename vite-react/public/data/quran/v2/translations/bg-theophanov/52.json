{"number":52,"edition":"bg.theophanov","ayahs":[{"number":1,"text":"Кълна се в Планината"},{"number":2,"text":"и в Книгата, написана"},{"number":3,"text":"на разгънат свитък"},{"number":4,"text":"и в посещавания Дом"},{"number":5,"text":"и във въздигнатия [небесен] свод"},{"number":6,"text":"и в препълненото море"},{"number":7,"text":"мъчението на твоя Господ ще настъпи"},{"number":8,"text":"Никой не ще го отблъсне"},{"number":9,"text":"в Деня, когато небето бурно се завърти"},{"number":10,"text":"и планините силно се разместят"},{"number":11,"text":"Горко в този Ден за отричащите"},{"number":12,"text":"които в празнословие се забавляват"},{"number":13,"text":"В Деня, когато ще бъдат подкарани към огъня на Ада"},{"number":14,"text":"“Това е Огънят, който взимахте за лъжа"},{"number":15,"text":"Магия ли е това, или не съзирате"},{"number":16,"text":"Горете там и да търпите, и да не търпите, все едно е за вас! Ще ви се въздаде само за вашите дела!”"},{"number":17,"text":"Богобоязливите ще са в градини и в блаженство"},{"number":18,"text":"радостни с онова, което им е дарил техният Господ и ги е предпазил техният Господ от мъчението на Ада"},{"number":19,"text":"Яжте и пийте със здраве за онова, което сте вършили"},{"number":20,"text":"Облегнати на подредени престоли... И ще им дадем за съпруги хубавици с големи очи"},{"number":21,"text":"Към онези, които вярват и тяхното потомство ги последва с вяра - ще присъединим към тях потомството им и не ще отнемем нищо от делата им. Всеки човек ще отговаря за делата си"},{"number":22,"text":"И ще им дарим в изобилие плодове и месо, каквито пожелаят"},{"number":23,"text":"Ще си подават там един на друг чаша, от която не ще има нито празнословие, нито подбуда към грях"},{"number":24,"text":"И ще им прислужват юноши, които сякаш са скрити бисери"},{"number":25,"text":"И ще се обръщат един към друг, разпитвайки се"},{"number":26,"text":"Ще рекат: “Бояхме се [от Аллах] и преди, когато бяхме сред своите роднини"},{"number":27,"text":"Но Аллах ни облагодетелства и ни опази от изгарящото мъчение"},{"number":28,"text":"Ние Го зовяхме и преди. Той е Владетеля на доброто, Милосърдния.”"},{"number":29,"text":"И поучавай [о, Мухаммад]! Ти не си - по милост от твоя Господ - нито гадател, нито луд"},{"number":30,"text":"Или казват: “Ти си поет! Изчакваме превратностите на съдбата.”"},{"number":31,"text":"Кажи: “Чакайте! И аз чакам с вас.”"},{"number":32,"text":"Нима умовете им повеляват това, или са престъпващи хора"},{"number":33,"text":"Или искат да кажат: “Сам си го е съчинил!” Не, те не вярват"},{"number":34,"text":"Нека донесат слово, подобно на него, ако казват истината"},{"number":35,"text":"Нима бяха сътворени от нищо, или те са творците"},{"number":36,"text":"Или те сътвориха небесата и земята? Не, ала не се убеждават"},{"number":37,"text":"Или при тях са съкровищниците на твоя Господ, или те са властващите"},{"number":38,"text":"Или имат стълба, от която подслушват? Тогава нека този от тях, който е чул нещо, да донесе явен довод"},{"number":39,"text":"Или за Него са дъщерите, а за вас - синовете"},{"number":40,"text":"Или искаш отплата от тях [о, Мухаммад], та са обременени от дълг"},{"number":41,"text":"Или при тях е неведомото и те записват"},{"number":42,"text":"Или кроят хитрина? Ала онези, които не вярват, те ще са надхитрените"},{"number":43,"text":"Или имат друг бог освен Аллах? Пречист е Аллах от онова, с което Го съдружават"},{"number":44,"text":"И дори да видят отломък, падащ от небето, казват: “Скупчени облаци.”"},{"number":45,"text":"Остави ги, докато срещнат своя Ден, когато ще бъдат поразени от мълнията"},{"number":46,"text":"Деня, когато нито хитрината им ще ги избави, нито ще им се помогне"},{"number":47,"text":"А за угнетителите има и друго мъчение освен това, ала повечето от тях не знаят"},{"number":48,"text":"И бъди търпелив пред повелята на своя Господ! Ти наистина си пред Очите Ни. И прославяй своя Господ с възхвала, когато ставаш"},{"number":49,"text":"И нощем Го прославяй, и при скриването на звездите"}]}