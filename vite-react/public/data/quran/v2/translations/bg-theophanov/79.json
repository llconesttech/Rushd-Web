{"number":79,"edition":"bg.theophanov","ayahs":[{"number":1,"text":"Кълна се в изтръгващите [душите] с все сила"},{"number":2,"text":"и в изваждащите [ги] нежно"},{"number":3,"text":"и в спускащите се бързо"},{"number":4,"text":"и в гонещите се в надпревара"},{"number":5,"text":"и в изпълняващите повелите"},{"number":6,"text":"В Деня, когато [се протръби с първия Рог] ще се разтърси тресящата се [вселена]"},{"number":7,"text":"ще последва второто [протръбяване]"},{"number":8,"text":"Някои сърца в този Ден ще тръпнат"},{"number":9,"text":"Погледите им ще бъдат сведени"},{"number":10,"text":"Ще кажат: “Нима ще бъдем върнати към предишното"},{"number":11,"text":"нима, след като бяхме прогнили кости?”"},{"number":12,"text":"Ще кажат: “Това тогава е завръщане със загуба.”"},{"number":13,"text":"То е само едно протръбяване"},{"number":14,"text":"и ето всички - възкръснали"},{"number":15,"text":"[О, Мухаммад], стигна ли до теб разказът за Муса"},{"number":16,"text":"Когато неговият Господ го призова в свещената долина Туа"},{"number":17,"text":"“Иди при Фараона! Той престъпи"},{"number":18,"text":"И кажи: “Не ще ли се пречистиш"},{"number":19,"text":"да те напътя към твоя Господ и да се побоиш?””"},{"number":20,"text":"И му показа [Муса] най-голямото знамение"},{"number":21,"text":"И взе го за лъжа, и се възпротиви"},{"number":22,"text":"После се отвърна с упорство"},{"number":23,"text":"И насъбра [хората си], и прогласи"},{"number":24,"text":"Каза: “Аз съм вашият господ, върховният.”"},{"number":25,"text":"И Аллах го сграбчи с наказание в отвъдния и в земния живот"},{"number":26,"text":"В това има поучение за всеки богобоязлив"},{"number":27,"text":"Вие ли сте по-трудни за сътворяване или небето? Той го съгради"},{"number":28,"text":"Въздигна неговия свод и го изравни"},{"number":29,"text":"и потъмни нощта му, и изведе утрото му"},{"number":30,"text":"и земята след това разпростря"},{"number":31,"text":"Извади от нея водите и пасбищата й"},{"number":32,"text":"и планините поби"},{"number":33,"text":"за ползване от вас и от вашия добитък"},{"number":34,"text":"И когато настъпи Голямото прииждане"},{"number":35,"text":"тогава в Деня човек ще си припомни за какво се е старал"},{"number":36,"text":"и Адът ще бъде показан на всеки, който вижда"},{"number":37,"text":"За който е престъпвал"},{"number":38,"text":"и е предпочел земния живот"},{"number":39,"text":"обиталището е Адът"},{"number":40,"text":"За който се е страхувал да не застане пред своя Господ [с грях] и е въздържал душата от страстта"},{"number":41,"text":"обиталището е Раят"},{"number":42,"text":"Питат те [о, Мухаммад] за Часа: “Кога ще настъпи?”"},{"number":43,"text":"Какво [знание имаш] ти да го споменеш"},{"number":44,"text":"При твоя Господ е пределът му"},{"number":45,"text":"Ти си само предупредител за всеки, който се страхува от него"},{"number":46,"text":"В Деня, когато го видят, те сякаш ще са пребивавали само една привечер или утрин"}]}