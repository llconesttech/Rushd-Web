{"number":76,"edition":"bg.theophanov","ayahs":[{"number":1,"text":"Не премина ли човекът през период от време, когато той бе нещо неназовано"},{"number":2,"text":"Сътворихме Ние човека от частица сперма с примеси, за да го изпитаме, и го сторихме чуващ, зрящ"},{"number":3,"text":"Ние му показахме пътя - или признателен, или неблагодарник"},{"number":4,"text":"Приготвихме Ние за неверниците вериги, окови и пламъци"},{"number":5,"text":"Праведниците пият от чаши с добавено питие от Камфор"},{"number":6,"text":"извор, от който пият рабите на Аллах - пускат го в обилие да бликва"},{"number":7,"text":"Те изпълняват обета и се страхуват от Деня, злото на който се разпростира"},{"number":8,"text":"И дават храна - въпреки че и те я обичат - на нуждаещ се и на сирак, и на пленник"},{"number":9,"text":"“Храним ви в името на Аллах. Не искаме от вас нито отплата, нито признателност"},{"number":10,"text":"Страхуваме се от [мъчението на] Нашия Господ в Деня свъсен, зловещ.”"},{"number":11,"text":"Но Аллах ще ги предпази от злото на този Ден, и ще им дари сияние и щастие"},{"number":12,"text":"И ще ги възнагради - защото бяха търпеливи - с Градина и с коприна"},{"number":13,"text":"облегнати там на престоли. Не ще виждат там ни зной, ни мраз"},{"number":14,"text":"Близо над тях ще са нейните сенки и ще са сведени плодовете й ниско"},{"number":15,"text":"Ще бъдат обслужвани със съдове от сребро и с кристални чаши"},{"number":16,"text":"от сребърен кристал. Ще им се отмерва с мярка"},{"number":17,"text":"И ще им се дава там да пият от питие, смесено с джинджифил"},{"number":18,"text":"от извор там, наречен Салсабил"},{"number":19,"text":"и ще ги обикалят вечномлади юноши - когато ги видиш, ще ги помислиш за разпръснати бисери"},{"number":20,"text":"Където и да погледнеш там, ще видиш блаженство и огромно владение"},{"number":21,"text":"Ще бъдат облечени в зелени одежди от коприна и брокат, и ще носят украшения - гривни от сребро, и ще им дава техният Господ да пият от чиста напитка"},{"number":22,"text":"“Това е награда за вас. Вашето старание заслужи признание.”"},{"number":23,"text":"Ние ти низпослахме Корана постепенно"},{"number":24,"text":"Затова и ти [о, Мухаммад] бъди търпелив към повелята на твоя Господ, и не се покорявай на никой грешник от тях, или на неверник"},{"number":25,"text":"И споменавай името на своя Господ и сутрин, и вечер"},{"number":26,"text":"и в част от нощта Му се покланяй, и дълго нощем Го прославяй"},{"number":27,"text":"Тези обичат преходността и нехаят за тежкия Ден пред тях"},{"number":28,"text":"Ние ги сътворихме и укрепихме телата им, а ако пожелаем, напълно ще ги заменим с подобни на тях"},{"number":29,"text":"Това е поучение. Който желае, поема пътя към своя Господ"},{"number":30,"text":"Тогава ще пожелавате само онова, което Аллах желае. Аллах е всезнаещ, премъдър"},{"number":31,"text":"Той въвежда когото пожелае в Своята милост, а за угнетителите е приготвил болезнено мъчение"}]}