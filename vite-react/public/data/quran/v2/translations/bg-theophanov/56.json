{"number":56,"edition":"bg.theophanov","ayahs":[{"number":1,"text":"Когато Събитието настъпи"},{"number":2,"text":"никой не ще възпре неговото настъпване"},{"number":3,"text":"принизяващо и въздигащо"},{"number":4,"text":"Когато земята се разтърси в трус"},{"number":5,"text":"и планините се разломят на отломки"},{"number":6,"text":"и станат разпиляна прах"},{"number":7,"text":"вие ще станете на три групи"},{"number":8,"text":"едни - отдясно, - какво ще е за тези отдясно"},{"number":9,"text":"и други - отляво, - какво ще е за тези отляво"},{"number":10,"text":"и първенците [в богобоязливостта], - те са първенците [в Рая]"},{"number":11,"text":"тези са приближените [на Аллах]"},{"number":12,"text":"в Градините на блаженството"},{"number":13,"text":"повечето са от предците"},{"number":14,"text":"и малцина от сетните"},{"number":15,"text":"на украсени престоли"},{"number":16,"text":"облегнати там един срещу друг"},{"number":17,"text":"Вечномлади юноши им поднасят"},{"number":18,"text":"бокали и кани, и чаши [вино] от извор"},{"number":19,"text":"Не ще ги боли глава от това и не ще губят ум"},{"number":20,"text":"И плод, какъвто изберат"},{"number":21,"text":"и птиче месо, каквото обичат"},{"number":22,"text":"И ще имат хубавици с големи очи"},{"number":23,"text":"подобни на скрити бисери"},{"number":24,"text":"въздаяние за делата им"},{"number":25,"text":"Не ще слушат там нито празнословие, нито подбуда към грях"},{"number":26,"text":"а само словото: “Мир! Мир!”"},{"number":27,"text":"А онези отдясно... Какво ще е за онези отдясно"},{"number":28,"text":"Сред лотоси без бодли"},{"number":29,"text":"и натежали бананови дървета"},{"number":30,"text":"и просторна сянка"},{"number":31,"text":"и лееща се вода"},{"number":32,"text":"и обилен плод"},{"number":33,"text":"несекващ и невъзбранен"},{"number":34,"text":"и въздигнати постели"},{"number":35,"text":"Сътворихме ги Ние с [прекрасно] сътворяване"},{"number":36,"text":"и отредихме да са девици"},{"number":37,"text":"любещи, връстнички"},{"number":38,"text":"за онези отдясно"},{"number":39,"text":"група от предците"},{"number":40,"text":"и група от сетните"},{"number":41,"text":"А онези отляво... Какво ще е за онези отляво"},{"number":42,"text":"Сред изгарящ вятър и вряща вода"},{"number":43,"text":"и сянка от черен дим"},{"number":44,"text":"нито прохладна, нито приятна"},{"number":45,"text":"Те живееха сред разкош преди това"},{"number":46,"text":"И упорстваха в огромния грях"},{"number":47,"text":"И казваха: “Нима като умрем и станем пръст и кости, нима наистина ще бъдем възкресени"},{"number":48,"text":"А нима и древните ни предци?”"},{"number":49,"text":"Кажи [о, Мухаммад]: “И древните, и сетните"},{"number":50,"text":"наистина ще бъдат събрани по време на знайния Ден.”"},{"number":51,"text":"После, о, вие, заблудените, отричащите"},{"number":52,"text":"наистина ще ядете от дървото Зокум"},{"number":53,"text":"и ще си пълните от него стомасите"},{"number":54,"text":"и ще пиете след това от врящата вода"},{"number":55,"text":"Ще пиете, както пият прежаднелите камили"},{"number":56,"text":"Това е угощението им в Съдния ден"},{"number":57,"text":"Ние ви сътворихме. Защо тогава не повярвате"},{"number":58,"text":"Не виждате ли семето, което изливате"},{"number":59,"text":"Вие ли го сътворявате, или Ние сме Твореца"},{"number":60,"text":"Ние отредихме смъртта за вас и не ще бъдем възпрени"},{"number":61,"text":"да променим такива като вас и да ви пресъздадем в нещо, което не ви е познато"},{"number":62,"text":"И узнахте вече първото сътворяване. Не ще ли се поучите"},{"number":63,"text":"И не виждате ли какво сеете"},{"number":64,"text":"Вие ли го карате да расте, или Ние го караме"},{"number":65,"text":"Ако пожелаехме, бихме го сторили на сухи съчки и щяхте да останете слисани"},{"number":66,"text":"“Наистина сме задлъжнели"},{"number":67,"text":"Да, и сме лишени [от прехрана].”"},{"number":68,"text":"И не виждате ли водата, която пиете"},{"number":69,"text":"Вие ли я изсипвате от облака или Ние я изсипваме"},{"number":70,"text":"Ако пожелаехме, бихме я сторили солена, защо тогава не сте признателни"},{"number":71,"text":"Не виждате ли огъня, който разпалвате"},{"number":72,"text":"Вие ли създавате дървото за него, или Ние сме Създателя"},{"number":73,"text":"Ние го сторихме за поучение и за ползване от онези, които се нуждаят"},{"number":74,"text":"Затова прославяй името на твоя Господ, Превеликия"},{"number":75,"text":"Но не, кълна се в залезите на звездите"},{"number":76,"text":"а това е клетва - ако знаете - велика"},{"number":77,"text":"това наистина е свещен Коран"},{"number":78,"text":"в съхранената Книга [-майка]"},{"number":79,"text":"Докосват го само пречистените"},{"number":80,"text":"Низпослание от Господа на световете"},{"number":81,"text":"Нима това Слово пренебрегвате"},{"number":82,"text":"И [вместо благодарност] за препитанието вие го взимате за лъжа"},{"number":83,"text":"И когато [душата на умиращия] стигне гърлото"},{"number":84,"text":"тогава вие само гледате"},{"number":85,"text":"а Ние сме по-близо до него от вас, ала не виждате"},{"number":86,"text":"и защо, ако не ще бъдете съдени"},{"number":87,"text":"не я върнете обратно, ако говорите истината"},{"number":88,"text":"И ако [умиращият] е от приближените [на Аллах]"},{"number":89,"text":"тогава - покой и удовлетворение, и Градината на блаженството"},{"number":90,"text":"А ако е от онези отдясно"},{"number":91,"text":"тогава [ще му се каже]: “Мир на теб, защото си от онези отдясно!”"},{"number":92,"text":"А ако е от отричащите, заблудените"},{"number":93,"text":"тогава - угощение от вряща вода"},{"number":94,"text":"и изгаряне в Огъня"},{"number":95,"text":"Това е достоверната истина"},{"number":96,"text":"Затова прославяй името на твоя Господ, Превеликия"}]}