{"number":23,"edition":"bg.theophanov","ayahs":[{"number":1,"text":"Сполуката е за вярващите"},{"number":2,"text":"които в своята молитва са смирени"},{"number":3,"text":"и които от празнословието странят"},{"number":4,"text":"и които милостинята закат дават"},{"number":5,"text":"и които целомъдрието си пазят"},{"number":6,"text":"освен за техните съпруги или за владените от техните десници. Те не ще бъдат порицавани"},{"number":7,"text":"а които се стремят към друго, освен това, тези са престъпващите"},{"number":8,"text":"и които повереното им и обетите си съблюдават"},{"number":9,"text":"и които своите молитви редовно отслужват"},{"number":10,"text":"тези са наследниците"},{"number":11,"text":"които ще наследят Градините на Фирдаус, там ще пребивават вечно"},{"number":12,"text":"Сътворихме Ние човека от подбрана глина"},{"number":13,"text":"после го оставяме - частица сперма - на сигурно място"},{"number":14,"text":"после от частицата сперма създаваме съсирек и създаваме късче като надъвкано месо, и от късчето създаваме кости, и покриваме костите с плът, после го оформяме в друго творение. Благословен е Аллах, Най-прекрасният Творец"},{"number":15,"text":"После подир това ще умрете"},{"number":16,"text":"После в Съдния ден ще бъдете възкресени"},{"number":17,"text":"И сътворихме седем небеса над вас, и не сме нехайни към творението"},{"number":18,"text":"И изсипваме от небето вода с мяра, и я съхраняваме в земята, и несъмнено можем да я отнесем"},{"number":19,"text":"С нея сътворяваме за вас градини с палми и грозде - там има за вас много плодове и от тях ядете"},{"number":20,"text":"и [маслиново] дърво, което никне в Синайската планина. То дава мазнина и препитание за хранещите се"},{"number":21,"text":"И в добитъка има за вас поука. Даваме ви да пиете от онова, което е в стомаха им. Имате от тях много облаги и от тях ядете"},{"number":22,"text":"И с тях, и с корабите се превозвате"},{"number":23,"text":"Когато изпратихме Нух при неговия народ, рече: “О, народе мой, на Аллах служете! Нямате друг бог освен Него. Нима не се боите от Него?”"},{"number":24,"text":"Знатните от неговия народ, които отричаха, казаха: “Този е само един човек като вас. Той иска да ви превъзхожда. А ако Аллах бе пожелал, Той щеше да изпрати ангели. [Но да е човек] не сме чували такова нещо дори от древните ни предци"},{"number":25,"text":"Той е само един луд. Изтърпете го известно време!”"},{"number":26,"text":"Рече: “Господи мой, помогни ми, защото ме взеха за лъжец!”"},{"number":27,"text":"И му разкрихме: “Направи Ковчега пред Нашите Очи и с Нашето откровение! И щом дойде Нашата повеля и кипне пещта, натовари в него от всичко по чифт, и своето семейство, освен онези от тях, за които имаше слово отпреди! И не Ми споменавай за угнетителите! Те ще бъдат издавени"},{"number":28,"text":"И когато се настаниш, ти и онези с теб, в Ковчега, кажи: “Слава на Аллах, Който ни спаси от хората-угнетители!”"},{"number":29,"text":"И кажи: “Господи мой, посели ме на благословено място! Най-добре Ти поселяваш.”"},{"number":30,"text":"В това има знамения. Ние непременно изпитваме [рабите]"},{"number":31,"text":"И създадохме след тях друго поколение"},{"number":32,"text":"И им изпратихме пратеник измежду тях, [който рече]: “На Аллах служете! Нямате друг бог освен Него! Нима не се боите от Него?”"},{"number":33,"text":"Знатните от неговия народ, които отрекоха и взеха за лъжа срещата в отвъдния живот - а бяхме ги отрупали с разкош в земния - рекоха: “Този е само един човек като вас. Яде, каквото и вие ядете, и пие, каквото пиете"},{"number":34,"text":"И ако се покорите на човек като вас, тогава ще сте губещи"},{"number":35,"text":"Нима ви обещава, че след като умрете и станете пръст и кости, [отново] ще бъдете извадени"},{"number":36,"text":"Далеч, много надалеч е онова, което ви се обещава"},{"number":37,"text":"Съществува само земният ни живот. Умираме и живеем, и никога не ще бъдем възкресени"},{"number":38,"text":"Този е само един мъж, който измисля лъжа за Аллах, и никога не ще му повярваме.”"},{"number":39,"text":"Рече: “Господи мой, помогни ми, защото ме взеха за лъжец!”"},{"number":40,"text":"Рече [Аллах]: “Скоро непременно ще съжаляват.”"},{"number":41,"text":"И с право ги обхвана Викът, и ги превърнахме в съчки. Гибел за хората-угнетители"},{"number":42,"text":"После създадохме подир тях други поколения"},{"number":43,"text":"Никоя общност не изпреварва своя срок и не го забавя"},{"number":44,"text":"После изпратихме Нашите пратеници поред. Всякога, щом при някоя общност идваше нейният пратеник, те го взимаха за лъжец. И така ги накарахме една друга да се последват. И ги превърнахме в предания. Гибел за хората-неверници"},{"number":45,"text":"После изпратихме Муса и брат му Харун с Нашите знамения и с явен довод"},{"number":46,"text":"при Фараона и знатните му хора. А те се възгордяха и бяха хора надменни"},{"number":47,"text":"И рекоха: “Нима да повярваме на двама като нас, щом хората им са наши слуги?”"},{"number":48,"text":"И ги взеха за лъжци, и бяха от погубените"},{"number":49,"text":"И дадохме на Муса Писанието, за да се напътят"},{"number":50,"text":"И сторихме [Иса] сина на Мариам и майка му знамение, и ги приютихме на хълм, където имаше покой и извор"},{"number":51,"text":"О, пратеници, яжте от благата и вършете праведни дела! Каквото и да сторите, Аз го знам"},{"number":52,"text":"Това е вашата вяра - единствената вяра, а Аз съм вашият Господ. Затова единствено от Мен се бойте"},{"number":53,"text":"Но [общностите] се разделиха на групи и всяка от тях ликува с това, което е у нея"},{"number":54,"text":"Остави ги [о, Мухаммад] в бездната на заблуждението им до време"},{"number":55,"text":"Нима смятат, че с имотите и синовете, които им набавяме"},{"number":56,"text":"Ние се надпреварваме да им сторим добро? Не, ала те не забелязват"},{"number":57,"text":"Онези, които в страхопочитание от своя Господ се боят"},{"number":58,"text":"и които в знаменията на своя Господ вярват"},{"number":59,"text":"и които със своя Господ не съдружават"},{"number":60,"text":"и които дават, каквото дават, с боязливи сърца, защото при своя Господ ще се завърнат"},{"number":61,"text":"те се надпреварват в добрините и те първи ги извършват"},{"number":62,"text":"И на всяка душа Ние възлагаме само по силите й. При Нас има Книга, която казва истината и те не ще бъдат онеправдани"},{"number":63,"text":"Но сърцата им са в бездна [от заблуда] относно това. За тях [-неверниците] има и други деяния, които непременно ще извършат"},{"number":64,"text":"А когато сграбчим с мъчение свикналите на разкош сред тях, ето ги - роптаят"},{"number":65,"text":"“Не роптайте Днес! Не ще получите помощ от Нас"},{"number":66,"text":"Вече ви бяха четени Моите знамения, ала вие се отвръщахте"},{"number":67,"text":"високомерни към него, празнословещи по вечерни събирания.”"},{"number":68,"text":"Няма ли да размислят над Словото или при тях дойде нещо, което не е идвало при древните им предци"},{"number":69,"text":"Или не узнаха своя пратеник, та го отричат"},{"number":70,"text":"Или казват: “Луд е.” Ала не, той им донесе истината, но повечето от тях ненавиждат истината"},{"number":71,"text":"А ако истината следваше техните страсти, непременно щяха да се разрушат и небесата, и земята, и всички, които са по тях. Въпреки че им дадохме [Корана-] тяхното напомняне, те от своето напомняне се отдръпват"},{"number":72,"text":"Или искаш от тях награда [о, Мухаммад]? Но наградата на твоя Господ е най-доброто и Той е Най-добрият от даващите препитание"},{"number":73,"text":"Ти ги зовеш към правия път"},{"number":74,"text":"А онези, които не вярват в отвъдния живот, от пътя се отклоняват"},{"number":75,"text":"И да ги пощадяхме и избавехме от бедата, която ги е сполетяла, пак щяха да упорстват, в своята престъпност да се лутат"},{"number":76,"text":"И ги сграбчихме с мъчението, ала те нито се покориха на своя Господ, нито Го умоляваха"},{"number":77,"text":"А щом им отворихме врата към сурово мъчение, ето ги там - отчаяни"},{"number":78,"text":"Той е Онзи, Който създаде за вас слуха и зрението, и сърцата. Колко малко сте признателни"},{"number":79,"text":"Той е, Който ви размножи по земята и при Него ще бъдете събрани"},{"number":80,"text":"Той е, Който съживява и умъртвява, и от Него е промяната на нощта и деня. Нима не проумявате"},{"number":81,"text":"А те изричат същото, което изричаха и предците"},{"number":82,"text":"Казват: “След като умрем и станем пръст и кости, дали наистина ще бъдем възкресени"},{"number":83,"text":"Това вече ни бе обещано, на нас и на предците ни, от по-рано. Това са само легенди на предците.”"},{"number":84,"text":"Кажи: “Чия е земята и тези по нея, ако знаете?”"},{"number":85,"text":"Ще кажат: “На Аллах!” Кажи: “Не ще ли се поучите?”"},{"number":86,"text":"Кажи: “Кой е Господът на седемте небеса и Господът на великия Трон?”"},{"number":87,"text":"Ще кажат: “Аллах!” Кажи: “Не ще ли се побоите?”"},{"number":88,"text":"Кажи: “В чии ръце е владението на всичко, щом Той покровителства, а не е покровителстван, ако знаете?”"},{"number":89,"text":"Ще кажат: “На Аллах!” Кажи: “Как тогава сте омагьосвани?”"},{"number":90,"text":"Да, Ние им дадохме истината, а те са лъжци"},{"number":91,"text":"Аллах не се сдоби със син и няма друг бог заедно с Него. Иначе всеки бог щеше да отнесе онова, което е сътворил, и едни от тях щяха да надделеят над други. Пречист е Аллах над онова, което описват"},{"number":92,"text":"Знаещият и скритото, и явното, - превисоко е над онова, което съдружават с Него"},{"number":93,"text":"Кажи [о, Мухаммад]: “Господи мой, ако ми покажеш онова, което им е обещано"},{"number":94,"text":"Господи мой, не ме поставяй сред хората-угнетители!”"},{"number":95,"text":"Способни сме Ние да ти покажем онова, което им обещаваме"},{"number":96,"text":"Отвърни на злината с добрина! Ние повече знаем какво описват"},{"number":97,"text":"И кажи: “Господи мой, пази ме от подстрекателствата на сатаните"},{"number":98,"text":"И ме пази, Господи мой, да не ме спохождат!”"},{"number":99,"text":"А когато се яви при някого от тях смъртта, той казва: “Господи мой, върни ме"},{"number":100,"text":"за да сторя праведно дело в живота, който оставих!” Ала не! Това си е негово слово. Но зад тях има преграда до Деня, когато ще бъдат възкресени"},{"number":101,"text":"И когато се протръби с Рога, тогава не ще има родство между тях и не ще питат един за друг"},{"number":102,"text":"Чиито везни натежат, тези са сполучилите"},{"number":103,"text":"А чиито везни олекнат, тези са се погубили - в Ада ще пребивават вечно"},{"number":104,"text":"Огънят ще обгаря лицата им и в него ще се гърчат"},{"number":105,"text":"“Не ви ли бяха четени Моите знамения, та ги взехте за лъжа?”"},{"number":106,"text":"Ще рекат: “Господи наш, надделяха над нас страстите ни и бяхме хора заблудени"},{"number":107,"text":"Господи наш, извади ни оттук, а ако пак повторим, тогава наистина ще сме угнетители!”"},{"number":108,"text":"Ще рече: “Бъдете там презрени и не говорете с Мен"},{"number":109,"text":"Имаше група от Моите раби, казващи: “Господи наш, ние повярвахме. Опрости ни и помилвай! Ти си Най-милосърдният.”"},{"number":110,"text":"А им се подигравахте, докато сториха да забравите Моето споменаване в присмеха си над тях"},{"number":111,"text":"Днес Аз ги възнаграждавам, защото бяха търпеливи. Те са спечелилите.”"},{"number":112,"text":"Ще рече [Аллах]: “Колко години престояхте в земята?”"},{"number":113,"text":"Ще рекат: “Престояхме ден или част от деня. Питай отброяващите [ангели].”"},{"number":114,"text":"Ще рече: “Престояхте само малко, ако знаете"},{"number":115,"text":"Нима смятахте, че ви сътворихме напразно и че при Нас не ще бъдете върнати?”"},{"number":116,"text":"Всевишен е Аллах, истинският Владетел! Няма друг бог освен Него, Господа на прекрасния Трон"},{"number":117,"text":"А който призовава друг бог заедно с Аллах без довод за това, равносметката му е при неговия Господ. Неверниците не ще сполучат"},{"number":118,"text":"И кажи [о, Мухаммад]: “Господи, опрости и помилвай! Ти си Най-милосърдният.”"}]}