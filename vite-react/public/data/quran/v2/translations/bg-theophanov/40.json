{"number":40,"edition":"bg.theophanov","ayahs":[{"number":1,"text":"Ха. Мим"},{"number":2,"text":"Низпославането на Книгата е от Аллах, Всемогъщия, Всезнаещия"},{"number":3,"text":"Опрощаващия греха и Приемащия покаянието, Строгия в наказанието, Владетеля на благодатта. Няма друг Бог освен Него. При Него е завръщането"},{"number":4,"text":"Само неверниците спорят за знаменията на Аллах. И да не те мами оживлението им по земята"},{"number":5,"text":"Преди тях и народът на Нух, и общностите след него отричаха, и всяка общност кроеше да премахне своя пратеник, и спореха чрез лъжа, за да унищожат с нея истината. Затова Аз ги сграбчих и какво бе Моето наказание"},{"number":6,"text":"Така се изпълни словото на твоя Господ спрямо неверниците. Те са обитателите на Огъня"},{"number":7,"text":"Онези [ангели], които носят Трона, и онези, които са около него, прославят с възхвала своя Господ и вярват в Него, и молят опрощение за вярващите: “Господи наш, Ти обгръщаш всяко нещо с Твоята милост и знание. Опрости онези, които се покаят и следват Твоя"},{"number":8,"text":"Господи наш, и въведи ги в Градините на Адн, които си обещал на тях и на праведниците сред бащите им и съпругите им, и потомците им! Ти си Всемогъщия, Премъдрия"},{"number":9,"text":"И опази ги от злините! И когото опазиш от злините в този Ден, него си помилвал. Това е великото спасение.”"},{"number":10,"text":"На неверниците ще се прогласи: “Гневът на Аллах към вас е по-голям от вашия гняв към самите вас, защото бяхте позовани към вярата, а вие я отхвърлихте.”"},{"number":11,"text":"Ще рекат: “Господи наш, Ти ни умъртви два пъти и ни съживи два пъти. И признаваме своите грехове. Няма ли път за спасение?”"},{"number":12,"text":"Това е, защото като бе позоваван единствено Аллах, вие не повярвахте, а като се съдружаваше с Него, повярвахте. А отсъждането е на Аллах, Всевишния, Превеликия"},{"number":13,"text":"Той е, Който ви показва Своите знамения и спуска за вас препитание от небето. Но се поучава само онзи, който се покайва"},{"number":14,"text":"Зовете Аллах, предани Нему в религията, дори неверниците да възненавиждат това"},{"number":15,"text":"Най-въздигнатия, Владетеля на Трона! По Своя повеля Той праща Духа [Джибрил] на когото пожелае от Своите раби, за да предупреди за Деня на срещата"},{"number":16,"text":"Деня, в който ще се покажат и нищо от тях не ще бъде скрито от Аллах. На кого е Днес владението? - На Аллах, Единосъщия, Покоряващия"},{"number":17,"text":"Днес ще се въздаде на всяка душа за онова, което е придобила. Няма Днес угнетяване. Аллах бързо прави равносметка"},{"number":18,"text":"И предупреди ги ти за наближаващия Ден, когато, спотаили ужас, сърцата ще са в гърлата! За угнетителите не ще има нито приятел, нито застъпник, който да бъде послушан"},{"number":19,"text":"Знае Той скришните погледи и онова, което гърдите потайват"},{"number":20,"text":"Аллах отсъжда справедливо, а онези, които призовават те вместо Него, нищо не отсъждат. Аллах е Всечуващия, Всезрящия"},{"number":21,"text":"И не ходят ли по земята, та да видят какъв бе краят на онези преди тях? Бяха по-силни от тях и с повече следи по земята. Но Аллах ги сграбчи заради греховете им и нямаше кой да ги защити от Аллах"},{"number":22,"text":"Това е, защото техните пратеници им донасяха ясните знаци, а те не повярваха и затова Аллах ги сграбчи. Той е всесилен, строг в наказанието"},{"number":23,"text":"И Муса изпратихме с Нашите знамения и с явен довод"},{"number":24,"text":"при Фараона и Хаман, и Карун, и рекоха те: “Магьосник-измамник!”"},{"number":25,"text":"И когато им донесе той истината от Нас, рекоха: “Убийте синовете на онези, които му повярваха, и пощадете жените им!” Но коварството на неверниците винаги е напразно"},{"number":26,"text":"И рече Фараонът: “Оставете ме да убия Муса и нека зове своя Господ! Страхувам се да не промени вашата вяра или да не посее развала по земята.”"},{"number":27,"text":"И рече Муса: “Опазил ме моят Господ и вашият Господ от всеки горделивец, който не вярва в Деня на равносметката.”"},{"number":28,"text":"Един вярващ мъж от рода на Фараона, който скриваше своята вяра, каза: “Нима ще убиете човек, защото казва: “Моят Господ е Аллах”, а той ви е донесъл ясните знаци от вашия Господ? Ако е лъжец, в негов ущърб е лъжата му. Но ако казва истината, ще ви сполети"},{"number":29,"text":"О, народе мой, днес властта е ваша, господствате по земята, но кой ще ни защити от наказанието на Аллах, ако то ни връхлети?” Рече Фараонът: “Аз ви показвам само каквото виждам. И ви насочвам само по правия път.”"},{"number":30,"text":"И рече онзи, който повярва: “О, народе мой, страхувам се за вас от ден като деня на общностите"},{"number":31,"text":"като обичая спрямо народа на Нух и адитите, и самудяните, и онези след тях. А Аллах не желае гнет за рабите"},{"number":32,"text":"О, народе мой, страхувам се за вас от Деня на призива"},{"number":33,"text":"Деня, в който ще обърнете гръб в бягство и никой не ще ви защити от Аллах. А когото Аллах остави в заблуда, няма за него водител.”"},{"number":34,"text":"И Юсуф преди ви донесе ясните знаци, но продължихте да се съмнявате в онова, което ви е донесъл. Когато умря, казахте: “Аллах не ще проводи след него пратеник.” Така Аллах оставя в заблуда всеки престъпващ, съмняващ се"},{"number":35,"text":"които оспорват знаменията на Аллах, без да са получили довод - огромен е гневът [към тях] на Аллах и на вярващите. Така Аллах запечатва сърцето на всеки горделив, надменен"},{"number":36,"text":"И рече Фараонът: “О, Хаман, построй ми кула, за да достигна пътищата"},{"number":37,"text":"пътищата на небесата, дано зърна бога на Муса! Но аз мисля, че е лъжец.” Така бе разкрасено за Фараона лошото му деяние и бе отклонен от пътя. Коварството на Фараона винаги бе напразно"},{"number":38,"text":"И рече онзи, който повярва: “О, народе мой, следвайте ме, аз ще ви насоча по правия път"},{"number":39,"text":"О, народе мой, този, земният живот, е само [кратко] наслаждение, а отвъдният е Домът на вечността"},{"number":40,"text":"Който върши зло, ще му се въздаде само колкото него. А който върши праведно дело, мъж или жена, и е вярващ, тези ще влязат в Рая и ще бъдат наградени там безмерно"},{"number":41,"text":"И о, народе мой, как аз ви зова към спасението, а вие ме зовете към Огъня"},{"number":42,"text":"Вие ме зовете да не вярвам в Аллах и да съдружавам с Него онова, за което нямам знание, а аз ви зова към Всемогъщия, Многоопрощаващия"},{"number":43,"text":"Без съмнение, за онова, към което ме зовете, няма зов нито в земния живот, нито в отвъдния, и нашето завръщане е към Аллах, и престъпващите са обитателите на Огъня"},{"number":44,"text":"И ще си припомните какво ви казвам. Аз поверявам своето дело на Аллах. Аллах е всезрящ за рабите.”"},{"number":45,"text":"И го опази Аллах от злините, които те замисляха. И злото мъчение обгради рода на Фараона"},{"number":46,"text":"В огъня ще бъдат слагани и сутрин, и вечер. А в Деня, когато настъпи Часът: “Въведете хората на Фараона в най-суровото мъчение!”"},{"number":47,"text":"И тогава ще се препират в Огъня, и слабите ще рекат на онези, които се големееха: “Ние ви следвахме. Ще отмахнете ли от нас поне част от Огъня?”"},{"number":48,"text":"Онези, които се големееха, ще рекат: “Ние всички сме в него. Аллах отсъди вече между рабите.”"},{"number":49,"text":"И онези, които са в Огъня, ще рекат на пазителите на Ада: “Позовете вашия Господ да ни облекчи поне за ден мъчението!”"},{"number":50,"text":"Ще рекат: “Не дойдоха ли при вас вашите пратеници с ясните знаци?” Ще рекат: “Да!” Ще рекат [пазителите]: “Зовете тогава!” Но зовът на неверниците е само напразно"},{"number":51,"text":"Ние подкрепяме Нашите пратеници и вярващите в земния живот и в Деня, когато свидетелите ще се изправят"},{"number":52,"text":"в Деня, когато на угнетителите не ще помогне оправданието им. Над тях е проклятието и за тях е Лошото обиталище"},{"number":53,"text":"И дадохме на Муса напътствието. И оставихме в наследство на синовете на Исраил Писанието"},{"number":54,"text":"напътствие и напомняне за разумните хора"},{"number":55,"text":"Затова бъди търпелив и ти [о, Мухаммад]! Обещанието на Аллах е истинно. Моли опрощение за своя грях! И прославяй с възхвала своя Господ привечер и в зори"},{"number":56,"text":"Онези, които спорят за знаменията на Аллах, без да са получили довод, имат в сърцата си само величие, което не ще достигнат. Затова при Аллах търси убежище! Той е Всечуващия, Всезрящия"},{"number":57,"text":"Сътворяването на небесата и на земята е по-велико от сътворяването на хората. Ала повечето хора не знаят"},{"number":58,"text":"И не са равни слепецът и зрящият, нито онези, които вярват и вършат праведни дела - със злосторника. Малко се поучавате"},{"number":59,"text":"Часът непременно ще дойде. Няма съмнение в него. Ала повечето хора не вярват"},{"number":60,"text":"И рече вашият Господ: “Зовете Ме, и Аз ще ви откликна! Онези, които от високомерие не Ми служат, ще влязат в Ада унизени!”"},{"number":61,"text":"Аллах е, Който стори за вас нощта, за да почивате в нея, и деня - светъл. Аллах е владетел на благодат за хората. Ала повечето хора са непризнателни"},{"number":62,"text":"Това е Аллах, вашият Господ, Творецът на всяко нещо. Няма друг Бог освен Него. Как тогава бивате подлъгвани"},{"number":63,"text":"Така се подлъгват онези, които отхвърлят знаменията на Аллах"},{"number":64,"text":"Аллах е, Който стори за вас от земята обиталище и от небето - свод, и ви даде образ, и направи образа ви превъзходен, и ви дава препитание от благата. Това е Аллах, вашият Господ. Благословен е Аллах, Господът на световете"},{"number":65,"text":"Той е Вечноживия. Няма друг Бог освен Него, затова Него зовете, предани Нему в религията! Слава на Аллах, Господа на световете"},{"number":66,"text":"Кажи: “Забранено ми бе да служа на онези, които вие зовете вместо Аллах, след като при мен дойдоха ясните знаци от моя Господ. И ми бе повелено да се отдам на Господа на световете.”"},{"number":67,"text":"Той е, Който ви сътвори от пръст, после от частица сперма, после от съсирек, после ви изважда - деца, после [ви оставя] да стигнете зрелостта си, после - да остареете, но някои от вас умират преди това. И [ви оставя Той] да стигнете определен срок, за д"},{"number":68,"text":"Той е, Който съживява и умъртвява. И щом отсъди нещо, му казва само: “Бъди!” И то става"},{"number":69,"text":"Нима не виждаш онези, които спорят за знаменията на Аллах? Как биват отклонявани"},{"number":70,"text":"Онези, които взимат за лъжа Книгата и онова, с което изпратихме Нашите пратеници... Но ще узнаят"},{"number":71,"text":"когато оковите и веригите ще са на врата им. Ще бъдат влачени"},{"number":72,"text":"към врящата вода, после в Огъня ще бъдат горени"},{"number":73,"text":"После ще им се каже: “Къде са онези, на които служехте"},{"number":74,"text":"вместо на Аллах?” Ще кажат: “Те ни напуснаха. Да, онова, което зовяхме преди, бе нищо.” Така Аллах оставя неверниците в заблуда"},{"number":75,"text":"Това е, защото на земята сте се радвали незаслужено и защото сте ликували"},{"number":76,"text":"Влезте през вратите на Ада - там ще пребивавате вечно! И колко лошо е обиталището на горделивите"},{"number":77,"text":"Затова бъди търпелив [о, Мухаммад]! Обещанието на Аллах е истинно. И да ти покажем част от онова, което им обещаваме, или да те приберем, те при Нас ще бъдат върнати"},{"number":78,"text":"Преди теб изпратихме и други пратеници - за някои ти разказахме, а за други не сме ти разказали. Никой пратеник не идва със знамение без позволението на Аллах. А щом дойде повелята на Аллах, ще се отсъди с истината и тогава измамниците ще понесат загуба"},{"number":79,"text":"Аллах е, Който създаде за вас добитъка - някои да яздите, други да ядете"},{"number":80,"text":"и за да имате полза от тях, и за да удовлетворявате желания в гърдите си. Върху тях и върху корабите бивате пренасяни"},{"number":81,"text":"И ви показва Той Своите знамения. Кои от знаменията на Аллах ще отречете"},{"number":82,"text":"Не ходят ли по земята, да видят какъв бе краят на онези преди тях? Те бяха по-многобройни и по-силни от тях, и с повече следи по земята. Ала не ги избави онова, което са придобили"},{"number":83,"text":"И когато пратениците им донасяха ясните знаци, те ликуваха със своето знание и тогава ги обграждаше онова, на което се присмиваха"},{"number":84,"text":"И когато виждаха Нашето наказание, казваха: “Повярвахме в Аллах, единствено в Него, и отхвърляме онова, с което Го съдружавахме.”"},{"number":85,"text":"Но не им бе от полза вярата им, когато виждаха Нашето наказание. Такъв бе обичаят на Аллах спрямо Неговите раби и преди. Неверниците губят"}]}