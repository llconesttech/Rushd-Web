{"number":74,"edition":"bg.theophanov","ayahs":[{"number":1,"text":"О, ти, който се обвиваш [в своите одежди]"},{"number":2,"text":"стани и предупреждавай"},{"number":3,"text":"и твоя Господ възвеличавай"},{"number":4,"text":"и дрехите си почиствай"},{"number":5,"text":"и скверността отбягвай"},{"number":6,"text":"и давайки, не се стреми да получиш вповече"},{"number":7,"text":"и в името на твоя Господ бъди търпелив"},{"number":8,"text":"И когато се протръби с Рога"},{"number":9,"text":"тогава този Ден ще е тежък Ден"},{"number":10,"text":"за неверниците - нелек"},{"number":11,"text":"Остави на Мен онзи, когото сътворих самотен"},{"number":12,"text":"и комуто отредих голямо богатство"},{"number":13,"text":"и синове до него"},{"number":14,"text":"и всичко му улесних"},{"number":15,"text":"А после той ламти да му надбавя"},{"number":16,"text":"Ала не! Пред Нашите знамения той упорства"},{"number":17,"text":"Ще го подложа на непоносимо мъчение"},{"number":18,"text":"Размисли той и прецени"},{"number":19,"text":"и - проклет да е! - как прецени"},{"number":20,"text":"И отново - проклет да е! - как прецени"},{"number":21,"text":"После погледна"},{"number":22,"text":"После се намръщи и навъси"},{"number":23,"text":"После се отвърна и се възгордя"},{"number":24,"text":"И рече: “Това е само разпространена магия"},{"number":25,"text":"Това е само хорска реч.”"},{"number":26,"text":"Ще го пека Аз в Преизподнята"},{"number":27,"text":"И откъде да знаеш ти какво е Преизподнята"},{"number":28,"text":"Тя нищо не оставя и не пощадява"},{"number":29,"text":"обгаря кожата"},{"number":30,"text":"Пазят я деветнадесет [ангели]"},{"number":31,"text":"И сторихме пазители на Огъня само ангели, и сторихме броя им единствено за изпитание на неверниците, за да се убедят дарените с Писанието и да се усили вярата на повярвалите, и да не се съмняват дарените с Писанието и вярващите, и за да кажат онези, в чии"},{"number":32,"text":"Ала не! Кълна се в луната"},{"number":33,"text":"и в нощта, когато отминава"},{"number":34,"text":"и в утрото, когато засиява"},{"number":35,"text":"Този [Огън] е едно от великите изпитания"},{"number":36,"text":"предупреждение за хората"},{"number":37,"text":"за всеки от вас, който пожелае да напредва или да изостава"},{"number":38,"text":"Всеки е заложник на онова, което е придобил"},{"number":39,"text":"освен владелците на десницата"},{"number":40,"text":"В градини те ще разпитват"},{"number":41,"text":"за престъпниците"},{"number":42,"text":"“Какво ви отведе в Преизподнята?”"},{"number":43,"text":"Ще рекат: “Ние не бяхме сред отслужващите молитвата"},{"number":44,"text":"и не хранехме нуждаещия се"},{"number":45,"text":"и затъвахме в празнословие със затъващите"},{"number":46,"text":"и взимахме за лъжа Съдния ден"},{"number":47,"text":"докато ни застигна смъртта.”"},{"number":48,"text":"Затова не ще им помогне ничие застъпничество"},{"number":49,"text":"Какво им е, защо се отдръпват от напомнянето"},{"number":50,"text":"сякаш са подплашени диви магарета"},{"number":51,"text":"бягащи от лъв"},{"number":52,"text":"И всеки от тях иска да му се даде разясняващата книга"},{"number":53,"text":"Ала не! Те не се страхуват от отвъдния живот"},{"number":54,"text":"Ала не! Той [- Коранът] е поучение"},{"number":55,"text":"И който пожелае, ще се поучи"},{"number":56,"text":"И не се поучават, без Аллах да пожелае. Той е Достойният да се боят от Него и е Достойният да опрости"}]}