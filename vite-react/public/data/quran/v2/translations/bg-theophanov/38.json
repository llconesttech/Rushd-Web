{"number":38,"edition":"bg.theophanov","ayahs":[{"number":1,"text":"Сад. Кълна се в Корана, носещ напомняне"},{"number":2,"text":"Ала неверниците тънат в надменност и противене"},{"number":3,"text":"Колко поколения погубихме преди тях! И стенеха те, но вече не бе време за спасение"},{"number":4,"text":"И се удивиха, че им е дошъл предупредител измежду тях. И рекоха неверниците: “Този е магьосник-измамник"},{"number":5,"text":"Нима превърна той боговете в един бог? Това наистина е нещо изумително.”"},{"number":6,"text":"И си тръгнаха знатните от тях: “Вървете и отстоявайте вашите богове! Именно това се възнамерява"},{"number":7,"text":"Не сме чували за това в последната религия. То е само измислица"},{"number":8,"text":"Нима на него измежду нас е низпослано Напомнянето?” Да, съмняват се в Моето Напомняне. Но те все още не са вкусили Моето мъчение"},{"number":9,"text":"И нима при тях са съкровищниците с милостта на твоя Господ - Всемогъщия, Даряващия"},{"number":10,"text":"Или е тяхно владението на небесата и на земята, и на всичко между тях? Тогава да се възкачат по пътищата към небесата"},{"number":11,"text":"Те са някакво там разгромено войнство от съюзници"},{"number":12,"text":"Преди тях отричаха и народът на Нух, и адитите, и Фараонът - владетелят на войските"},{"number":13,"text":"и народът на Лут, и самудяните, и обитателите на Горичката. Те бяха съюзени"},{"number":14,"text":"Всеки отричаше пратениците и затова се изпълни Моето наказание"},{"number":15,"text":"И тези ги очаква само един Вик, за който няма отсрочка"},{"number":16,"text":"И казват: “Господи, ускори нашия дял преди Деня на равносметката!”"},{"number":17,"text":"[О, Мухаммад] търпи онова, което изричат! И си спомни за нашия раб Дауд - притежателя на силата! Той винаги се обръщаше към Нас"},{"number":18,"text":"Накарахме Ние планините да прославят с него вечер и в зори"},{"number":19,"text":"И птиците насъбрани - всички му се подчиниха"},{"number":20,"text":"И укрепихме неговото царство, и му дадохме мъдростта, и точното отсъждане"},{"number":21,"text":"А стигна ли до теб вестта за спорещите, когато се покатериха в светилището"},{"number":22,"text":"Те влязоха при Дауд и той се уплаши от тях. Рекоха: “Не се страхувай! Ние сме двама спорещи, единият от които ощети другия. Отсъди между нас с истината и не бъди угнетител, и ни насочи по правия път!”"},{"number":23,"text":"[Единият рече:] “Това е моят брат. Той има деветдесет и девет овци, а пък аз имам само една овца. И рече: “Повери ми я!” И ме надви в спора.”"},{"number":24,"text":"Рече [Дауд]: “Угнетил те е, като е добавил твоята овца към своите овци. Мнозина от съдружниците се потискат един друг, освен онези, които вярват и вършат праведни дела, ала малцина са те.” И разбра Дауд, че Ние само го изпитвахме, и помоли своя Господ за"},{"number":25,"text":"И му опростихме това. При Нас той е приближен и има прекрасна обител"},{"number":26,"text":"О, Дауд, Ние наистина те сторихме наместник на земята, затова отсъждай между хората с истината и не следвай страстта, та да не те отклони от пътя на Аллах! За онези, които се отклоняват от пътя на Аллах, има сурово мъчение, защото са забравили Деня на рав"},{"number":27,"text":"И не сътворихме Ние небето и земята, и всичко между тях напразно, както си мислят неверниците. Горко на неверниците от Огъня"},{"number":28,"text":"Нима ще сторим онези, които вярват и вършат праведни дела, да са като сеещите развала по земята? И нима ще сторим богобоязливите да са като разпътните"},{"number":29,"text":"Това е Книга, която низпослахме на теб [о, Мухаммад] - благословена, за да размишляват над нейните знамения и за да се поучават разумните хора"},{"number":30,"text":"И на Дауд дарихме Сулайман. Прекрасен раб! Той винаги се обръщаше към Нас"},{"number":31,"text":"Един следобед му бяха показани бързоноги коне, чаткащи с копита"},{"number":32,"text":"И рече: “Заради любовта към благата пренебрегнах споменаването на моя Господ, докато [слънцето] се скри зад покривалото [на нощта]"},{"number":33,"text":"Върнете ги при мен!” И започна да сече краката и шиите им"},{"number":34,"text":"Вече изпитахме Сулайман. И на неговия престол сложихме [чуждо] тяло. После той се разкая"},{"number":35,"text":"Рече: “Господи мой, опрости ме и ми дай власт, с която да не бъде удостоен никой след мен! Наистина Ти си Даряващия.”"},{"number":36,"text":"И му подчинихме вятъра леко да духа според неговата повеля, където поиска"},{"number":37,"text":"И сатаните - едни да строят, други да се гмуркат"},{"number":38,"text":"а трети - вързани в окови"},{"number":39,"text":"Това е Нашият дар [за теб, о, Сулайман], облагодетелствай, или се въздържай безмерно"},{"number":40,"text":"И той при Нас е от приближените, и има прекрасна обител"},{"number":41,"text":"И спомни си Нашия раб Айюб. Той позова своя Господ: “Сатаната ми причини беда и мъчение.”"},{"number":42,"text":"[Аллах рече:] “Тропни с крак! И ще имаш [вода] за миене, студена за пиене.”"},{"number":43,"text":"И му дарихме [отново] неговото семейство, и още толкова заедно с тях - милост от Нас и поука за разумните хора"},{"number":44,"text":"“И вземи в длан снопче сламки, и удари с него, и не нарушавай клетвата си!” И наистина го намерихме търпелив. Прекрасен раб! Той винаги се обръщаше към Нас"},{"number":45,"text":"И спомни си Нашите раби Ибрахим и Исхак, и Якуб - притежатели на сила и прозорливост"},{"number":46,"text":"И ги пречистихме, за да си спомнят винаги Дома [на отвъдното]"},{"number":47,"text":"И те са при Нас сред добрите избраници"},{"number":48,"text":"И спомни си Исмаил и ал-Ясаа, и Зу-л-Кифл! И те са сред добрите"},{"number":49,"text":"Това е напомняне. За богобоязливите има прекрасна обител"},{"number":50,"text":"градините на Адн с разтворени за тях врати"},{"number":51,"text":"Облегнати там, пожелават разни плодове и питиета"},{"number":52,"text":"И ще има при тях връстнички с целомъдрен поглед"},{"number":53,"text":"“Това ви е обещано за Деня на равносметката"},{"number":54,"text":"Това е Нашата награда. Няма тя изчерпване.”"},{"number":55,"text":"Така е! А за престъпилите има злощастно завръщане"},{"number":56,"text":"Адът, в който ще горят. И колко лош е за постеля той"},{"number":57,"text":"Така е! И нека вкусят това - вряща вода и гной"},{"number":58,"text":"И други [мъчения] от същия вид"},{"number":59,"text":"“Това е тълпа, нахълтала заедно с вас. Няма поздрав за тях. Те ще горят в Огъня.”"},{"number":60,"text":"Ще отвърнат: “Не, за вас няма поздрав. Вие ни навлякохте това. И колко лошо е то за обиталище!”"},{"number":61,"text":"Ще рекат: “Господи наш, за онзи, който ни навлече това, надбави двойно мъчение в Огъня!”"},{"number":62,"text":"И ще рекат [за вярващите]: “Защо не виждаме [сред нас] хора, които смятахме за злосторници"},{"number":63,"text":"Тогава им се подигравахме или не ги забелязвахме.”"},{"number":64,"text":"Такава е истината за свадата между обитателите на Огъня"},{"number":65,"text":"Кажи [о, Мухаммад]: “Аз съм само предупредител. Няма друг бог освен Аллах, Единосъщия, Покоряващия"},{"number":66,"text":"Господа на небесата и на земята, и на всичко между тях, Всемогъщия, Многоопрощаващия!”"},{"number":67,"text":"Кажи: “[Коранът -] това е велико известие"},{"number":68,"text":"от което вие се отвръщате"},{"number":69,"text":"Нямах знание за най-върховните на небесата [ангели] как спорят"},{"number":70,"text":"Разкрива ми се само, че съм явен предупредител.”"},{"number":71,"text":"Твоят Господ рече на ангелите: “Ще сътворя Аз човек от глина"},{"number":72,"text":"И когато го завърша, и му вдъхна от Своя дух, сведете чела до земята пред него!”"},{"number":73,"text":"И се поклониха ангелите всички вкупом"},{"number":74,"text":"освен Иблис. Той се възгордя и стана от неверниците"},{"number":75,"text":"Рече [Аллах]: “О, Иблис, какво ти попречи да се поклониш на онова, което сътворих със Своите Ръце? Възгордя ли се, или си високопоставен?”"},{"number":76,"text":"Рече: “Аз съм по-добър от него. Мен Ти сътвори от огън, а него сътвори от глина.”"},{"number":77,"text":"Рече: “Тогава излез от Рая! Ти си прокуден"},{"number":78,"text":"И над теб ще тегне Моето проклятие до Съдния ден.”"},{"number":79,"text":"Рече: “Господи, дай ми отсрочка до Деня, когато ще бъдат възкресени!”"},{"number":80,"text":"Рече: “Ще си сред отсрочените"},{"number":81,"text":"до определения Ден.”"},{"number":82,"text":"Рече [Иблис]: “Кълна се в Твоята мощ, аз непременно ще ги изкушавам всички"},{"number":83,"text":"освен Твоите предани раби сред тях.”"},{"number":84,"text":"Рече [Аллах]: “Истина е, само истината казвам"},{"number":85,"text":"непременно ще напълня Ада с теб и всички от тях, които те последват.”"},{"number":86,"text":"Кажи [о, Мухаммад]: “Не моля от вас отплата за това и не съм от онези, които добавят от себе си.”"},{"number":87,"text":"Това е само Напомняне за световете"},{"number":88,"text":"След време ще узнаете вестите в него"}]}