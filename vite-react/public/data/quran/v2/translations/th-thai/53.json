{"number":53,"edition":"th.thai","ayahs":[{"number":1,"text":"ขอสาบานด้วยดวงดาวเมื่อมันคล้อยตกลงมา"},{"number":2,"text":"สหาย(มุฮัมมัด) ของพวกเจ้ามิได้หลงผิดและเชื่อมั่นในทางที่ผิด"},{"number":3,"text":"และเขามิได้พูดตามอารมณ์"},{"number":4,"text":"อัลกุรอานมิใช่อื่นใดนอกจากเป็นวะฮีย.ที่ถูกประทานลงมา"},{"number":5,"text":"ผู้ทรงพลังอำนาจอันมากมาย (ญิบรีล) ได้สอนเขา"},{"number":6,"text":"ผู้ทรงพลังอันแข็งแรง ดังนั้นเขาจึงปรากฎในสภาพที่แท้จริง"},{"number":7,"text":"ขณะที่เขาอยู่บนขอบฟ้าอันสูงส่ง"},{"number":8,"text":"แล้วเขาได้เข้ามาใกล้ และเข้ามาใกล้จนชิด"},{"number":9,"text":"เขาเข้ามาใกล้ (จนอยู่) ในระยะของปลายคันธนูทั้งสอง หรือใกล้กว่านั้นอีก"},{"number":10,"text":"ดังนั้นเขา (ญิบรีล) จึงนำวะฮียฺมาให้แก่บ่าวของพระองค์ (มุฮัมมัด) สิ่งที่เขาจะนำวะฮียฺมา"},{"number":11,"text":"จิตใจ (ของมุฮัมมัด) มิได้ปฏิเสธสิ่งที่เขาได้เห็น"},{"number":12,"text":"แล้วพวกเจ้าจะโต้เถียงกับเขาเกี่ยวกับสิ่งที่เขาได้เห็นอีกหรือ"},{"number":13,"text":"และโดยแน่นอน เขาได้เห็นญิบรีลในการลงมาอีกครั้งหนึ่ง"},{"number":14,"text":"ณ ที่ต้นพุทธาอันไกลโพ้น"},{"number":15,"text":"ณ ที่นั้น คือสวนสวรรค์อันเป็นที่พำนัก"},{"number":16,"text":"(ขณะนั้น) สิ่งที่ปกคลุม (แสงประกาย) ได้ปกคลุมต้นพุทรา"},{"number":17,"text":"สายตา (ของมุฮัมมัด) มิได้เหลือบแลไปทางอื่น และมิได้ล่วงเกินไป"},{"number":18,"text":"โดยแน่นอนเขาได้เห็นสัญญาณอันยิ่งใหญ่ของพระเจ้าของเขา"},{"number":19,"text":"แล้วพวกเจ้ามิได้เห็นอัลลาต และอัลอุซซา"},{"number":20,"text":"และตัวอื่นคือตัวที่สาม, มะนาต ดอกหรือ"},{"number":21,"text":"สำหรับพวกเจ้ามีเพศชาย และสำหรับพระองค์ให้เพศหญิงกระนั้นหรือ"},{"number":22,"text":"ดูซิ นั่น เป็นการแบ่งส่วนที่ไม่ยุติธรรม"},{"number":23,"text":"เหล่านี้มิใช่อื่นใดนอกจากเป็นชื่อที่พวกเจ้าและบรรพบุรุษของพวกเจ้าตั้งมันขึ้นมาเอง อัลลอฮฺมิได้ทรงประทานหลักฐานอันใดลงมาเกี่ยวกับเรื่องนั้นเลย พวกเขามิได้ปฏิบัติตามสิ่งใดนอกจากการคาดคะเนและสิ่งที่อารมณ์ปรารถนา และโดยแน่นอน แนวที่ถูกต้อง (ฮิดายะฮฺ) จากพระเจ้าของพวกเขาได้มีมายังพวกเขาแล้ว"},{"number":24,"text":"หรือว่าสำหรับมนุษย์นั้นจะได้ทุกสิ่งที่เขาปรารถนา"},{"number":25,"text":"(อำนาจนั้น) เป็นกรรมสิทธิ์ของอัลลอฮ.ทั้งในปรโลก และโลกนี้"},{"number":26,"text":"และมะลักกี่มากน้อยในชั้นฟ้าทั้งหลายนั้น การชะฟาอะฮ.ของพวกเขาจะไม่อำนวยประโยชน์อันใด (แก่พวกเขา) เว้นแต่หลังจากอัลลอฮ.จะทรงอนุมัติแก่ผู้ที่พระองค์ทรงประสงค์และทรงพอพระทัย"},{"number":27,"text":"แท้จริง บรรดาผู้ที่ไม่ศรัทธาต่อวันปรโลกนั้น แน่นอนพวกเขาจะตั้งชื่อมะลาอิกะฮฺเป็นเพศหญิง"},{"number":28,"text":"และพวกเขาไม่มีความรู้ในเรื่องนั้นเลย พวกเขามิได้ปฏิบัติตามสิ่งใดนอกจากการคาดคะเนและแท้จริงการคาดคะเนนั้น จะไม่อำนวยประโยชน์อันใดแก่ความจริงได้"},{"number":29,"text":"ดังนั้น เจ้าจงหลบหลีกให้ห่างจากผู้ที่ผินหลังจากการรำลึกนึกถึงเรา (อัลลอฮ.) และเขามิได้ปรารถนาอื่นใดนอกจากการมีชีวิตอยู่ในโลกนี้เท่านั้น"},{"number":30,"text":"นั่นคือสุดยอดแห่งความรู้ของพวกเขาแล้ว แท้จริงพระเจ้าของเจ้านั้น พระองค์ทรงรู้ดียิ่งถึงผู้ที่หลงออกจากทางของพระองค์และพระองค์ทรงรู้ดียิ่งถึงผู้ที่อยู่ในแนวทางที่ถูกต้อง (ฮิดายะฮ)"},{"number":31,"text":"และสิ่งที่อยู่ในชั้นฟ้าทั้งหลาย และสิ่งที่อยู่ในแผ่นดินนั้นเป็นกรรมสิทธิ์ของอัลลอฮฺเพื่อพระองค์จะทรงตอบแทนบรรดาผู้กระทำความชั่วตามที่พวกเขาประพฤติ และจะทรงตอบแทนบรรดาผู้กระทำความดีด้วยความดี"},{"number":32,"text":"แก่บรรดาผู้หลีกเลี่ยงห่างจากการทำบาปใหญ่ และทำสิ่งลามกทั้งหลาย เว้นแต่ความผิดพลาดเล็กน้อยแท้จริงพระเจ้าของเจ้านั้น ทรงเป็นผู้กว้างขวางในการอภัย พระองค์ทรงรู้จักพวกเจ้าดียิ่ง เมื่อครั้งบังเกิดพวกเจ้าจากแผ่นดิน และเมื่อครั้งพวกเจ้าเป็นทารกอยู่ในครรภ์ของมารดาของพวกเจ้าดังพวกเจ้าอย่าแสดงความบริสุทธิ์แก่ตัวของพวกเจ้าเอง เพราะพระองค์ทรงรู้ดียิ่งถึงผู้ที่มีความยำเกรง"},{"number":33,"text":"เจ้าได้เห็นผู้ที่ผินหลังให้บ้างไหม"},{"number":34,"text":"และเขาให้เพียงเล็กน้อย และเขาได้ตระหนี่ (ส่วนที่เหลือ)"},{"number":35,"text":"เขามีความรู้ในสิ่งเร้นลับกระนั้นหรือเขาจึงได้เห็น"},{"number":36,"text":"หรือว่าเขามิได้รับข่าวคราวที่มีอยู่ในคัมภีร์ของมูซา"},{"number":37,"text":"และ (ในคัมภีร์ของ) อิบรอฮีม ผู้ซึ่งปฏิบัติตามสัญญาอย่างครบครัน"},{"number":38,"text":"ว่าไม่มีผู้แบกภาระคนใดที่จะแบกภาระของผู้อื่นได้"},{"number":39,"text":"และมนุษย์จะไม่ได้อะไรเลย นอกจากสิ่งที่เขาได้ขวนขวายเอาไว้"},{"number":40,"text":"และแท้จริงการขวนขวายของเขาก็จะได้เห็นในไม่ช้า"},{"number":41,"text":"แล้วเจาก็จะได้รับการตอบแทนด้วยการตอบแทนที่ครบถ้วนสมบูรณ์"},{"number":42,"text":"และแท้จริงจุดหมายปลายทาง (ของเขา) ย่อมไปสู่พระเจ้าของเจ้า"},{"number":43,"text":"และแท้จริงพระองค์คือผู้ทรงทำให้หัวเราะ และทรงทำให้ร้องไห้"},{"number":44,"text":"และแท้จริงพระองค์คือผุ้ทรงทำให้ตาย และทรงทำให้เป็น"},{"number":45,"text":"และแท้จริงพระองค์ทรงสร้างสามีภรรยาคู่หนึ่ง เป็นเพศชาย และเพศหญิง"},{"number":46,"text":"จากเชื้ออสุจิเมื่อมันหลั่งออกมา"},{"number":47,"text":"และแท้จริง เป็นหน้าที่ของพระองค์ที่จะให้บังเกิดอีกครั้งหนึ่ง"},{"number":48,"text":"และแท้จริงพระองค์ทรงทำให้เขาร่ำรวย และทรงทำให้เขายากจน"},{"number":49,"text":"และแท้จริงพระองค์ทรงเป็นพระเจ้าแห่งดาวสิริอุส (อัชเชียะอฺรอ)"},{"number":50,"text":"และแท้จริงพระองค์ทรงทำลายพวกอ๊าดรุ่นก่อน ๆ"},{"number":51,"text":"และพวกษะมูดก็ไม่ได้ให้มีเหลืออยู่อีกเลย"},{"number":52,"text":"และหมู่ชนของนูหก่อนหน้านี้ แท้จริงพวกเขาเป็นผู้อธรรมยิ่ง และเป็นผู้ละเมิดยิ่ง"},{"number":53,"text":"และเมืองที่พลิกคว่ำลง (อัลมุอ.ตะฟิกะฮ.) พระองค์ทรงให้มันถล่มลง"},{"number":54,"text":"ฉะนั้น สิ่งที่ครอบคลุมมันก็ (คือการลงโทษ) ได้ครอบคลุมมัน"},{"number":55,"text":"ดังนั้น ความโปรดปรานของพวกเจ้าของเจ้าอันใดเล่าที่เจ้ายังสงสัยอยู่"},{"number":56,"text":"นี่คือผู้ตักเตือนที่มาจากปวงผู้ตักเตือนรุ่นก่อน ๆ"},{"number":57,"text":"เวลาที่ใกล้เข้ามา (วันกิยามะฮ) ได้ใกล้เข้ามาแล้ว"},{"number":58,"text":"ไม่มีผู้ใดที่จะปัดเป่าให้พ้นไปได้นอกจากอัลลอฮฺ"},{"number":59,"text":"พวกเจ้ายังคงแปลกใจต่อคำกล่าวนี้อีกหรือ"},{"number":60,"text":"และพวกเจ้ายังคงหัวเราะ และยังไม่ร้องไห้"},{"number":61,"text":"และพวกเจ้ายังคงหลงระเริงลืมตัว"},{"number":62,"text":"ดังนั้นพวกเจ้าจงสุญูดต่ออัลลอฮ.เถิดและจงเคารพภักดีต่อพระองค์เถิด"}]}