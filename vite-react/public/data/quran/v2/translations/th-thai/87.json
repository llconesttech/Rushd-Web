{"number":87,"edition":"th.thai","ayahs":[{"number":1,"text":"จงแซ่ซ้องสดุดี พระนามแห่งพระเจ้าของเจ้า ผู้ทรงสูงสุดยิ่ง"},{"number":2,"text":"ผู้ทรงสร้างแล้วทรงทำให้สมบูรณ์"},{"number":3,"text":"และผู้ทรงกำหนดสภาวะแล้วทรงชี้แนะทาง"},{"number":4,"text":"และผู้ทรงนำทุ่งหญ้าออกมา (ให้งอกเงยเป็นอาหารของปศุสัตว์)"},{"number":5,"text":"แล้วทรงทำให้มันซังแห้งสีคล้ำมอซอ"},{"number":6,"text":"เราจะสอนให้เจ้าอ่าน แล้วเจ้าจะไม่ลืม"},{"number":7,"text":"เว้นแต่สิ่งที่อัลลอฮฺทรงประสงค์ แท้จริงพระองค์ทรงรอบรู้สิ่งที่เปิดเผยและสิ่งที่ซ่อนเร้น"},{"number":8,"text":"และเราจะทำให้เป็นการง่ายดายแก่ เจ้าซึ่งบัญญัติศาสนาอันง่ายดาย"},{"number":9,"text":"ดังนั้นจงตักเตือนกันเถิด เพราะการตักเตือนกันนั้นจะยังคุณประโยชน์"},{"number":10,"text":"ผู้ที่หวั่นกลัวจะได้รำลึก"},{"number":11,"text":"และผู้ที่ชั่วช้ายิ่งจะหลีกเลี่ยงการตักเตือนนั้น"},{"number":12,"text":"ซึ่งเขาจะเข้าไปเผาไหม้ในไฟกองใหญ่"},{"number":13,"text":"แล้วเขาจะไม่ตายในนั้นและจะไม่เป็นด้วย"},{"number":14,"text":"แน่นอนผู้ที่ขัดเกลาตนเอง ย่อมบรรลุความสำเร็จ"},{"number":15,"text":"และเขารำลึกถึงพระนามแห่งพระเจ้าของเขา แล้วเขาทำละหมาด"},{"number":16,"text":"หามิได้ แต่พวกเจ้าเลือกเอาการมีชีวิตอยู่ในโลกนี้ต่างหาก"},{"number":17,"text":"ทั้ง ๆ ที่ปรโลกนั้นดีกว่าและจีรังกว่า"},{"number":18,"text":"แท้จริง (ข้อตักเตือนสติ) นี้มีอยู่ในคัมภีร์ก่อน ๆ มาแล้ว"},{"number":19,"text":"คือคัมภีร์ของอิบรอฮีมและมูซา"}]}