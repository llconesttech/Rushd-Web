{"number":83,"edition":"th.thai","ayahs":[{"number":1,"text":"ความหายนะจงประสบแด่บรรดาผู้ทำให้พร่อง (ในการตวงและการชั่ง)"},{"number":2,"text":"คือบรรดาผู้ที่เมื่อพวกเขาตวงเอาจากคนอื่นก็ตวงเอาเต็ม"},{"number":3,"text":"และเมื่อพวกเขาตวงหรือชั่งให้คนอื่นก็ทำให้ขาด"},{"number":4,"text":"ชนเหล่านั้นมิได้คิดบ้างหรือว่าพวกเขาจะถูกให้ฟื้นคืนชีพ"},{"number":5,"text":"สำหรับวันอันยิ่งใหญ่"},{"number":6,"text":"วันที่มนุษย์จะยืนต่อหน้าพระเจ้าแห่งสากลโลก"},{"number":7,"text":"มิใช่เช่นนั้น แท้จริงบันทึกของบรรดาคนชั่วนั้นอยู่ในสิจญีน"},{"number":8,"text":"และอันใดเล่าทำให้เจ้ารู้ได้ว่าสิจญีนนั้นคืออะไร"},{"number":9,"text":"คือบันทึกที่ถูกจารึกไว้"},{"number":10,"text":"ความหายนะในวันนั้นจงประสบแด่บรรดาผู้ปฏิเสธ"},{"number":11,"text":"คือบรรดาผู้ปฏิเสธวันแห่งการตอบแทน"},{"number":12,"text":"และไม่ไม่ใครปฏิเสธวันแห่งการตอบแทนนั้น นอกจากทุกคนที่ละเมิดที่กระทำความผิด"},{"number":13,"text":"เมื่อบรรดาอายาตของเราถูกอ่านแก่เขา เขาจะกล่าวว่านี่คือนิยายเหลวไหวสมัยก่อน"},{"number":14,"text":"มิใช่เช่นนั้น แต่ว่าสิ่งที่พวกเขาได้ขวนขวายไว้นั้นได้เป็นสนิมบนหัวใจของพวกเขา"},{"number":15,"text":"มิใช่เช่นนั้น แท้จริงพวกเขาในวันนั้นจะถูกกั้นจากพระเจ้าของพวกเขา"},{"number":16,"text":"แล้วแท้จริงพวกเขาจะเข้าไปอยู่ในนรกที่มีเปลวไฟลุกโซน"},{"number":17,"text":"แล้วจะมีเสียงกล่าวขึ้นว่า นี่คือสิ่งที่พวกเจ้าได้ปฏิเสธมันไว้"},{"number":18,"text":"มิใช่เช่นนั้น แท้จริงบันทึกของบรรดาผู้ทรงคุณธรรมอยู่ในอิลลียีนอย่างแน่นอน"},{"number":19,"text":"และอันใดเล่าทำให้เจ้ารู้ได้ว่าอิลลียีนคืออะไร"},{"number":20,"text":"คือบันทึกที่ถูกจารึกไว้"},{"number":21,"text":"บรรดาผู้ที่อยู่ใกล้ชิด (มะลาอิกะฮฺ) จะเป็นผู้ดูแลรักษา"},{"number":22,"text":"แท้จริงบรรดาผู้ทรงคุณธรรมจะอยู่ในความโปรดปรานอย่างแน่นอน"},{"number":23,"text":"พวกเขาจะมองดูจากบนเตียง"},{"number":24,"text":"เจ้าจะรู้ได้ถึงการมีความสดชื่นแห่งความสุขสำราญที่ปรากฏอยู่บนใบหน้าของพวกเขา"},{"number":25,"text":"พวกเขาจะได้ดื่มสุราอันบริสุทธิ์ ซึ่งถูกผนึกไว้"},{"number":26,"text":"ที่ใช้ผนึกมันนั้นคือชะมดเชียง และในการนี้บรรดาผู้แข่งขัน (ที่จะให้ได้มาซึ่งความสุขสำราญนี้) จงแข่งขันกันเถิด"},{"number":27,"text":"ที่ใช้ผสมสุรานั้นมาจากตัสนีม"},{"number":28,"text":"คือตาน้ำแห่งหนึ่งซึ่งบรรดาผู้ใกล้ชิด (อัลลอฮฺ) เท่านั้นจะได้ดื่มมัน"},{"number":29,"text":"แท้จริงบรรดาผู้กระทำผิดนั้น เคยหัวเราะเยาะบรรดาผู้ศรัทธา"},{"number":30,"text":"และเมื่อบรรดาผู้ศรัทธาเดินผ่านพวกเขาไป พวกเขาจะหลิ่วตาเย้ยหยัน"},{"number":31,"text":"และเมื่อพวกเขากลับไปยังพวกพ้องของพวกเขา พวกเขาก็กลับไปอย่างตลกคะนอง"},{"number":32,"text":"และเมื่อพวกเขาเห็นบรรดาผู้ศรัทธาพวกเขาก็กล่าวว่า แท้จริงชนเหล่านี้เป็นผู้หลงทางแน่นอน"},{"number":33,"text":"และพวกเขา (ผู้ปฏิเสธศรัทธา) มิได้ถูกส่งมาเพื่อเป็นผู้ปกปักรักษาผู้ศรัทธาเหล่านั้น"},{"number":34,"text":"ดังนั้น วันนี้บรรดาผู้ศรัทธาก็จะหัวเราะเยาะพวกปฏิเสธศรัทธาบ้าง"},{"number":35,"text":"พวกเขา (บรรดาผู้ศรัทธา) จะมองดูอยู่บนเตียง"},{"number":36,"text":"บรรดาผู้ปฏิเสธจะได้รับการตอบแทนตามที่ได้ปฏิบัติมามิใช่หรือ"}]}