{"number":69,"edition":"th.thai","ayahs":[{"number":1,"text":"สิ่งที่จะเกิดขึ้นอย่างแน่นอน (วันกิยามะฮฺ)"},{"number":2,"text":"สิ่งที่จะเกิดขึ้นอย่างแน่นอนนั้นคืออะไร"},{"number":3,"text":"และอันใดเล่าทำให้เจ้ารู้ได้ว่า สิ่งที่จะเกิดขึ้นอย่างแน่นอนนั้นคืออะไร"},{"number":4,"text":"พวกซะมูดและพวกอ๊าดได้ปฏิเสธวันกิยามะฮฺ"},{"number":5,"text":"พวกซะมูด ถูกทำลายด้วยเสียงกำปนาทที่น่ากลัว"},{"number":6,"text":"ส่วนพวกอ๊าด ถูกทำลายด้วยลมพายุที่หนาวเหน็บ และเสียงดังก้อง"},{"number":7,"text":"พระองค์ทรงให้อภัยนั้นเกิดขึ้นแก่พวกเขา เจ็ดคืนกับแปดวันต่อเนื่องกัน แล้วเจ้าจะเห็นหมู่ชนนั้นนอนตายอยู่เช่นนั้นประหนึ่งต้นอินทผลัมที่กลางล้มระเนระนาด"},{"number":8,"text":"แล้วเจ้าเห็นอะไรบ้างหลงเหลือสำหรับพวกเขา"},{"number":9,"text":"ฟิรเอานฺและพวกก่อนหน้าเขา และพวกมุอฺตะฟิกาต (เมืองของพวกลูฏซึ่งถูกพลิกแผ่นดิน) ได้กระทำความผิด"},{"number":10,"text":"พวกเขาได้ฝ่าฝืนต่อร่อซูลแห่งพระเจ้าของพวกเขา ดังนั้นพระองค์จึงทรงลงโทษพวกเขาอย่างหนัก"},{"number":11,"text":"เมื่อน้ำท่วมสูงขึ้น แท้จริงเราได้บรรทุกพวกเจ้าไว้ในเรือของนูหฺ"},{"number":12,"text":"เพื่อเราจักได้ทำให้มันเป็นเครื่องเตือนสติแก่พวกเจ้า และหูที่สำเหนียกจะได้จดจำมันไว้อย่างแม่นยำ"},{"number":13,"text":"ครั้นเมื่อเสียงเป่าครั้งแรกถูกเป่าขึ้นโดยสังข์ (เป็นสัญญาณแจ้งให้ทราบถึงวันกิยามะฮฺ)"},{"number":14,"text":"แผ่นดินและเทือกเขาจะถูกยกขึ้นแล้วมันทั้งสองจะถูกกระแทกกันแตกกระจายเป็นผุยผง"},{"number":15,"text":"ในวันนั้นวันกิยามะฮฺก็จะเกิดขึ้น"},{"number":16,"text":"และชั้นฟ้าก็จะแยกออก แล้วมันก็จะอ่อนกำลังลงอย่างไม่เป็นระเบียบในวันนั้น"},{"number":17,"text":"และมะลักก็จะปรากฏอยู่บนเวหาและ (มะลาอิกะฮฺ) จำนวนแปดท่านจะทูนบังลังก์แห่งพระเจ้าของเจ้าไว้เบื้องบนพวกเขาในวันนั้น"},{"number":18,"text":"วันนั้นพวกเจ้าจะถูกนำมาอยู่ต่อหน้าพระองค์ ไม่มีความลับอันใดจะถูกปิดบังแก่พวกเจ้า"},{"number":19,"text":"ส่วนผู้ที่บันทึกของเขาถูกนำมายื่นให้ทางเบื้องขวาของเขา เขาจะกล่าวว่า มาอ่านบันทึกของฉันซิ"},{"number":20,"text":"ความจริงฉันนึกทีเดียวว่า ฉันจะได้พบบัญชีของฉัน"},{"number":21,"text":"แล้วเขาจะมีความเป็นอยู่อย่างสุขสำราญ"},{"number":22,"text":"ในสวนสวรรค์อันสูงส่ง"},{"number":23,"text":"การเด็ดผลไม้ของมันอยู่แค่เอื้อมมือ"},{"number":24,"text":"พวกเจ้าจงกิน จงดื่ม อย่างเกษมสำราญ เพราะสิ่งที่พวกเจ้าได้ปฏิบัติไว้ในวันเวลาที่ได้ผ่านมา"},{"number":25,"text":"ส่วนผู้ที่บันทึกของเขาถูกนำมายื่นให้ทางเบื้องซ้ายของเขา เขาจะกล่าวว่า ฉันภาวนาที่จะไม่ให้บันทึกของฉันถูกนำมายื่น"},{"number":26,"text":"และไม่รู้เสียเลยว่าบัญชีของฉันจะเป็นเช่นใด"},{"number":27,"text":"โอ้ หากว่าความตายได้เกิดขึ้นเสียก็จะดี"},{"number":28,"text":"ทรัพย์สมบัติของฉันไม่ได้คุ้มกันแก่ฉันเลย"},{"number":29,"text":"อำนาจของฉันก็ได้สูญสิ้นไปจากฉันแล้ว"},{"number":30,"text":"(จะมีคำบัญชาแก่มะลาอิกะฮฺว่า) จงนำเขาไป แล้วจำตรวนเสีย"},{"number":31,"text":"แล้วโยนเขาเข้ากองไฟนรก"},{"number":32,"text":"แล้วล่ามโซ่เขา ซึ่งความยาวของมันเจ็ดสิบศอก"},{"number":33,"text":"แท้จริง เขามิได้ศรัทธาต่ออัลลอฮฺ ผู้ยิ่งใหญ่"},{"number":34,"text":"และเขามิได้ส่งเสริมให้อาหารแก่คนขัดสน"},{"number":35,"text":"ดังนั้น วันนี้เขาจะไม่มีมิตรสนิท ณ ที่นี้"},{"number":36,"text":"และไม่มีอาหารอย่างใด นอกจากน้ำหนองที่ไหลมาจากแผลของชาวนรก"},{"number":37,"text":"ไม่มีผู้ใดกินมัน นอกจากบรรดาผู้กระทำความผิด"},{"number":38,"text":"เปล่าเลย ข้าขอสาบานต่อสิ่งที่พวกเจ้ามองเห็น"},{"number":39,"text":"และสิ่งที่พวกเจ้ามองไม่เห็น"},{"number":40,"text":"แท้จริงอัลกรุอานนั้นคือคำกล่าวของร่อซูลผู้ทรงเกียรติ"},{"number":41,"text":"และมิใช่คำกล่าวของนักกวี ส่วนน้อยเท่านั้นที่พวกเจ้าศรัทธา"},{"number":42,"text":"และไม่ใช่คำกล่าวของนักพยากรณ์ส่วนน้อยเท่านั้นที่พวกเจ้าใคร่ครวญ"},{"number":43,"text":"เป็นการประทานมาจากพระเจ้าแห่งสากลโลก"},{"number":44,"text":"และหากเขา (มุฮัมมัด) เสกสรรกล่าวคำเท็จบางคำแก่เราแล้ว"},{"number":45,"text":"เราก็จะจับเขาด้วยความมั่นคง"},{"number":46,"text":"แล้วเราก็จะตัดเส้นชีวิตให้ขาดไปจากเขา"},{"number":47,"text":"ดังนั้นจะไม่มีผู้ใดในหมู่พวกเจ้าเป็นผู้คุ้มกันเขาได้"},{"number":48,"text":"และแท้จริงอัลกุรอานนั้นเป็นข้อเตือนสติแก่บรรดาผู้ยำเกรง"},{"number":49,"text":"และแท้จริงเรารู้อย่างแน่นอนว่ามีบรรดาผู้ปฏิเสธอัลกุรอานในหมู่พวกเจ้า"},{"number":50,"text":"และแท้จริงอัลกุรอานนั้น เป็นการเศร้าโศกเสียใจแก่บรรดาผู้ปฏิเสธศรัทธา"},{"number":51,"text":"และแท้จริงอัลกุรอานนั้นคือความจริงอันเที่ยงแท้แน่นอน"},{"number":52,"text":"ดังนั้นเจ้าจงให้ความบริสุทธิ์ด้วยพระนามแห่งพระเจ้าผู้ยิ่งใหญ่"}]}