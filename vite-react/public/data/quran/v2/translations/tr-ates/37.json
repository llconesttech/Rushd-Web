{"number":37,"edition":"tr.ates","ayahs":[{"number":1,"text":"Andolsun o sıra sıra dizilenlere"},{"number":2,"text":"Bağırıp sürenlere"},{"number":3,"text":"Zikir okuyanlara"},{"number":4,"text":"Ki Tanrınız, birdir"},{"number":5,"text":"Göklerin, yerin ve bunlar arasında bulunanların Rabbi, doğuların da Rabbidir"},{"number":6,"text":"Biz en yakın göğü bir zinetle, yıldızlarla süsledik"},{"number":7,"text":"Ve (onu) ita'at dışına çıkan her türlü şeytandan koruduk"},{"number":8,"text":"O (şeyta)nlar mele-i A'layı (yüce melekler topluluğunu) dinleyemezler; her yandan kendilerine (ışınlar) atılır"},{"number":9,"text":"Kovulurlar. Onlar için sürekli bir azab vardır"},{"number":10,"text":"Yalnız (yüce topluluktan) bir söz kapan olursa, onu da delici bir şihab (ışın)izler"},{"number":11,"text":"Şimdi onlara sor: Yaratılış bakımından kendileri mi daha çetin, yoksa bizim yarattıklarımız mı? Biz kendilerini yapışkan bir çamurdan yarattık"},{"number":12,"text":"Hayır sen (bu muhteşem kudrete) hayran kaldın; onlarsa (seninle) alay ediyorlar"},{"number":13,"text":"Kendilerine öğüt verilse öğüt almıyorlar"},{"number":14,"text":"Bir mu'cize görseler, alay ediyorlar"},{"number":15,"text":"Bu apaçık bir büyüden başka bir şey değildir. diyorlar"},{"number":16,"text":"Yani biz öldüğümüz, toprak ve kemik olduğumuz zaman mı, biz mi diriltilecek mişiz"},{"number":17,"text":"Evvelki atalarımız da mı"},{"number":18,"text":"De ki: \"Evet siz aşağılanarak (diriltileceksiniz)"},{"number":19,"text":"O (iş) sadece korkunç bir sesten ibarettir: Hemen onlar (diriltilmiş olarak) bakıyorlardır"},{"number":20,"text":"Vah bize, bu ceza günüdür! dediler"},{"number":21,"text":"Bu, yalanlamakta olduğunuz hüküm günüdür"},{"number":22,"text":"(Yüce Allah meleklerine emreder): \"Toplayın o zalimleri, onların eşlerini ve taptıklarını"},{"number":23,"text":"Allah'tan başka. Onları cehennemin yoluna götürün"},{"number":24,"text":"Durdurun onları, çünkü onlar sorguya çekileceklerdir"},{"number":25,"text":"Size ne oldu ki birbirinize yardım etmiyorsunuz"},{"number":26,"text":"(Başları öne eğik, utançtan yüzleri kızarmış. Cevap verecek durumda değillerdir). Hayır, onlar o gün teslim olmuşlardır"},{"number":27,"text":"Birbirlerine döndüler, soruyorlar"},{"number":28,"text":"(Uyanlar, uydukları adamlara) Dediler ki: \"Siz bize sağdan gelir(güvendiğimiz yandan bize sokulup vesvese verir)diniz"},{"number":29,"text":"(Ötekiler de): \"Hayır, dediler, zaten siz kendiniz inanan insanlar değildiniz"},{"number":30,"text":"Bizim sizi zorlayacak bir gücümüz yoktu. Siz kendiniz azgın bir toplum idiniz"},{"number":31,"text":"Artık Rabbimizin sözü bize hak oldu. Biz (hak ettiğimiz cezayı mutlaka) tadacağız"},{"number":32,"text":"Sizi azdırdık, çünkü biz kendimiz azmıştık(siz de bize uyunca azmış oldunuz)"},{"number":33,"text":"O gün onlar azab (çekme)de ortaktırlar"},{"number":34,"text":"İşte biz, suçlulara böyle yaparız"},{"number":35,"text":"Çünkü onlara: \"Allah'tan başka tanrı yoktur!\" dendiği zaman büyüklük taslarlardı"},{"number":36,"text":"Cinlenmiş bir şair için biz tanrılarımızı mı terk edeceğiz? derlerdi"},{"number":37,"text":"Hayır, o (ne şairdi, ne mecnun. O) gerçeği getirmiş ve elçileri de doğrulamıştı"},{"number":38,"text":"Siz acı azabı tadacaksınız"},{"number":39,"text":"Sadece yaptığınız (işler)le cezalanıyorsunuz"},{"number":40,"text":"Ancak Allah'ın halis kulları bu cezanın dışındadır"},{"number":41,"text":"Onlar için bilinen bir rızık vardır"},{"number":42,"text":"(Türlü türlü) Meyvalar. Ve onlar ağırlanırlar"},{"number":43,"text":"Ni'met cennetlerinde"},{"number":44,"text":"Tahtlar üzerinde, karşılıklı otururlar"},{"number":45,"text":"Önlerinde akan kaynaktan (doldurulmuş) kadehler dolaştırılır"},{"number":46,"text":"Berrak, içenlere lezzet veren bir içki"},{"number":47,"text":"Onda ne sersemletme var, ne onunla sarhoş olurlar"},{"number":48,"text":"Yanlarında da, yalnız kendilerine göz dikmiş iri gözlü eşler vardır"},{"number":49,"text":"Saklı yumurta gibi bembeyaz eşler"},{"number":50,"text":"Bunlar birbirine dönmüş soruyorlar"},{"number":51,"text":"Onlardan bir sözcü: \"Benim, dedi, bir arkadaşım vardı"},{"number":52,"text":"Derdi ki: 'Sen doğrulayanlardan mısın"},{"number":53,"text":"Biz ölüp toprak ve kemik olduğumuz zaman mı, biz mi (diriltilip yaptığımız işlere göre) cezalanacağız"},{"number":54,"text":"(Sonra yanındakilere): \"Bakar mısınız?\" dedi"},{"number":55,"text":"Baktı onu cehennemin ortasında gördü"},{"number":56,"text":"Tallahi, dedi, sen az daha beni de alçaltacaktın"},{"number":57,"text":"Rabbimin ni'meti olmasaydı, şimdi ben de (oraya) getirilenlerden olurdum"},{"number":58,"text":"Biz bir daha ölmeyecek miyiz der"},{"number":59,"text":"Yalnız ilk ölümümüz, başka ölüm yok ve biz azaba da uğratılmayacağız ha"},{"number":60,"text":"Gerçekten büyük başarı ve mutluluk budur"},{"number":61,"text":"Çalışanlar bunun için çalışsınlar"},{"number":62,"text":"(Nasıl) Ağırlanmak için bu mu hayırlı, yoksa zakkum ağacı mı"},{"number":63,"text":"Biz onu zalimler için bir fitne (sınav) yaptık"},{"number":64,"text":"O, cehennemin dibinde çıkan bir ağaçtır"},{"number":65,"text":"Tomurcukları, şeytanların başları gibidir"},{"number":66,"text":"Onlar ondan yiyecekler ve karınlarını onunla dolduracaklardır"},{"number":67,"text":"Sonra onların, bunun üzerine kaynar su karıştırılmış bir içkileri vardır"},{"number":68,"text":"Sonra dönecekleri yer, elbette cehennemdir"},{"number":69,"text":"Çünkü onlar babalarını sapık kimseler buldular"},{"number":70,"text":"Kendileri de onların izlerinde koşturuyorlar"},{"number":71,"text":"Andolsun, onlardan önce, evvelkilerin çoğu da sapmıştı"},{"number":72,"text":"Biz onların içine de uyarıcılar göndermiştik"},{"number":73,"text":"Bak, o uyarılanların sonu nice oldu"},{"number":74,"text":"Ancak Allah'ın halis kulları o azabın dışında kaldılar"},{"number":75,"text":"Andolsun Nuh bize yalvarmıştı da ne güzel kabul buyurmuştuk"},{"number":76,"text":"Onu ve ailesini büyük sıkıntıdan kurtarmıştık"},{"number":77,"text":"Yalnız onun zürriyetini kalıcılar yaptık (onlardan başka hepsini helak ettik)"},{"number":78,"text":"Sonra gelenler arasında ona (iyi bir ün) bıraktık"},{"number":79,"text":"Alemler içinde Nuh'a selam olsun (bütün insanlar onu esenlikle anarlar)"},{"number":80,"text":"İşte biz güzel davrananları böyle mükafatlandırırız"},{"number":81,"text":"Çünkü o bizim, inanan kullarımızdandı"},{"number":82,"text":"Sonra ötekilerini suda boğduk"},{"number":83,"text":"İbrahim de onun kolundan idi"},{"number":84,"text":"Zira Rabbine tertemiz bir kalb getirmişti"},{"number":85,"text":"Babasına ve kavmine: \"Neye tapıyorsunuz?\" demişti"},{"number":86,"text":"Allah'tan başka uydurma tanrılar mı istiyorsunuz"},{"number":87,"text":"Alemlerin Rabbi hakkında zannınız nedir (ki O'na böyle ortaklar koştunuz)"},{"number":88,"text":"Yıldızlara bir göz attı"},{"number":89,"text":"Ben hastayım, dedi"},{"number":90,"text":"Bunun üzerine arkalarını dönüp ondan kaçtılar"},{"number":91,"text":"O da gizlice onların tanrılarına sokuldu: \"Yemez misini?\" dedi"},{"number":92,"text":"Neyiniz var ki konuşmuyorsunuz"},{"number":93,"text":"Ve gizlice üzerlerine yürüyüp sağ eliyle onlara kuvvetli bir darbe indirdi"},{"number":94,"text":"(Puta, tapanlar, döndüklerinde putlarını kırılmış görünce) Hemen koşarak ona gittiler"},{"number":95,"text":"(Elinizle) Yonttuğunuz şeylere mi tapıyorsunuz? dedi"},{"number":96,"text":"Oysa sizi de, yaptığınız(bu şeyler)i de Allah yaratmıştır"},{"number":97,"text":"Onun için bir bina yapın da onu (o binada) ateşe atın dediler"},{"number":98,"text":"Ona bir tuzak kurmak istediler, biz de (onların tuzaklarını boşa çıkardık), onları alçak düşürdük"},{"number":99,"text":"(İbrahim) Dedi ki: \"Ben Rabbime gideceğim, O, beni doğru yola iletecek"},{"number":100,"text":"Rabbim, bana iyilerden (bir çocuk) lutfet"},{"number":101,"text":"Ona halim bir erkek çocuk müjdeledik"},{"number":102,"text":"(Çocuk) Onun yanında koşma çağına erişince (İbrahim ona): \"Yavrum, dedi, ben uykuda görüyorum ki ben seni kesiyorum; (düşün) bak, ne dersin?\" (Çocuk): \"Babacığım, sana emredileni yap, inşallah beni sabredenlerden bulacaksın.\" dedi"},{"number":103,"text":"İkisi de böylece (Allah'ın emrine) teslim olup (İbrahim, kurban etmek için) çocuğu alnı üzerine yıkınca"},{"number":104,"text":"Biz ona: \"İbrahim!\" diye ünledik"},{"number":105,"text":"Sen rüyayı doğruladın, işte biz, güzel davrananları böyle mükafatlandırırız"},{"number":106,"text":"Gerçekten bu, apaçık bir sınav idi"},{"number":107,"text":"Ve fidye olarak ona büyük bir kurbanlık verdik"},{"number":108,"text":"Sonra gelenler arasında ona (iyi bir ün) bıraktık"},{"number":109,"text":"(İleride gelecek nesiller): \"İbrahim'e selam olsun!\" (diyeceklerdi)"},{"number":110,"text":"İşte biz güzel davrananları böyle mükafatlandırırız"},{"number":111,"text":"Çünkü o bizim mü'min kullarımızdandı"},{"number":112,"text":"Biz ona İshak'ı, iyilerden bir peygamber olarak müjdeledik"},{"number":113,"text":"Kendisine de, İshak'a da bereketler verdik. Onların neslinden (gelenler arasında) iyi hareket eden de var, açıkça kendisine zulmeden de"},{"number":114,"text":"Andolsun Musa'ya ve Harun'a da lutuflarda bulunduk"},{"number":115,"text":"Onları ve kavimlerini büyük sıkıntıdan kurtardık"},{"number":116,"text":"Onlara yardım ettik de üstün gelenler kendileri oldular"},{"number":117,"text":"Onlara açık ifadeli Kitabı verdik"},{"number":118,"text":"Ve onları doğru yola ilettik"},{"number":119,"text":"Ve sonra gelenler arasında onlara (iyi bir ün) bıraktık"},{"number":120,"text":"(Hep): \"Musa'ya ve Harun'a selam olsun!\" (diyeceklerdi)"},{"number":121,"text":"İşte biz güzel davrananları böyle mükafatlandırırız"},{"number":122,"text":"Çünkü ikisi de bizim inanan kullarımızdandı"},{"number":123,"text":"İlyas da elçilerdendi"},{"number":124,"text":"Kavmine demişti ki: \"(Allah'ın azabından) Korunmaz mısınız"},{"number":125,"text":"Ba'l'e yalvarıyorsunuz da, bırakıyor musunuz, yaratıcıların en güzelini"},{"number":126,"text":"Sizin Rabbiniz ve önceki atalarınızın Rabbi olan Allah'ı"},{"number":127,"text":"Onu yalanladılar, bundan dolayı onlar (azaba) getirileceklerdir"},{"number":128,"text":"Yalnız Allah'ın halis kulları azab dışındadırlar"},{"number":129,"text":"Biz, sonra gelenler arasında ona (İlyas'a da iyi bir ün) bıraktık"},{"number":130,"text":"İlyas'a selam olsun"},{"number":131,"text":"İşte biz güzel davrananları böyle mükafatlandırırız"},{"number":132,"text":"Çünkü o bizim mü'min kullarımızdandı"},{"number":133,"text":"Lut da gönderilen elçilerdendi"},{"number":134,"text":"Onu ve ailesini kurtardık"},{"number":135,"text":"Yalnız (azabda) kalacaklar arasında bulunan acuze bir kadın hariç"},{"number":136,"text":"Sonra ötekileri kırdık (geçirdik)"},{"number":137,"text":"Siz onların yanlarından geçip gidiyorsunuz; sabahleyin"},{"number":138,"text":"Ve geceleyin. Düşünmüyor musunuz"},{"number":139,"text":"Yunus da gönderilen elçilerdendi"},{"number":140,"text":"Dolu gemiye kaçmıştı"},{"number":141,"text":"(Yükü fazla oluğundan gemi taşıyamamış, yolculardan birini denize atmak gerekmişti. Birini atmak üzere gemidekilerle) Kur'a çekti. (Yunus) Yenilenlerden oldu. (Kur'a kendisine isabet etti)"},{"number":142,"text":"(Yunus, Rabbinden izinsiz olarak kavminden ayrıldığı için) Kendi kendisini kınarken (denize attılar) balık onu yuttu"},{"number":143,"text":"Eğer tesbih edenlerden olmasaydı"},{"number":144,"text":"(İnsanların) Yeniden diriltilecekleri güne kadar balığın karnında kalırdı"},{"number":145,"text":"(Ama balığın karnında bizi andı, tesbih etti, biz de) Onu hasta bir halde ağaçsız, çıplak bir yere attık"},{"number":146,"text":"Ve üzerine (gölge yapması için) Bir asma kabak ağacı bitirdik"},{"number":147,"text":"Ve onu yüz bin insana, ya da daha fazla olanlara elçi gönderdik"},{"number":148,"text":"İnandılar, biz de onları bir süreye kadar geçindirdik"},{"number":149,"text":"Şimdi onlara sor: Rabbine kızlar, onlara da oğlanlar mı"},{"number":150,"text":"Yoksa biz melekleri, onların gözleri önünde dişi mi yarattık (ki meleklerin dişi olduğunu söylüyorlar)"},{"number":151,"text":"İyi bilin, onlar iftiraları yüzünden diyorlar ki"},{"number":152,"text":"Allah doğurdu. Onlar elbette yalancıdırlar"},{"number":153,"text":"(Allah) Kızları seçip oğlanlara tercih mi etmiş"},{"number":154,"text":"Size ne oldu, nasıl hüküm veriyorsunuz"},{"number":155,"text":"Hiç mi düşünmüyorsunuz"},{"number":156,"text":"Yoksa sizin, (meleklerin, Allah'ın kızları oldukları hakkında) açık bir deliliniz mi var"},{"number":157,"text":"Eğer doğru iseniz Kitabınızı getirin"},{"number":158,"text":"Allah ile cinler arasında bir nesep, (bir soy bağlantısı) uydurdular. Oysa cinler de kendilerinin (yüce divana) getirileceklerini bilmişlerdir"},{"number":159,"text":"Haşa Allah, onların taktıkları sıfatlardan (münezzehtir), yücedir"},{"number":160,"text":"Fakat Allah'ın temiz kulları hariç (onlar azaba sokulmayacaklardır)"},{"number":161,"text":"(Ey inkarcılar) Ne siz, ne de taptıklarınız"},{"number":162,"text":"Kandırıp Allah'ın yolundan çıkaramazsınız"},{"number":163,"text":"Cehenneme girecek olandan başkasını"},{"number":164,"text":"Bizden herkesin belli bir makamı vardır"},{"number":165,"text":"Biziz, o saf saf dizilenler, biz"},{"number":166,"text":"Biziz, o tesbih edenler, biz"},{"number":167,"text":"Gerçi o(ortakkoşa)nlar şöyle diyorlardı"},{"number":168,"text":"Eğer yanımızda öncekiler(e gelen Kitap'lar)dan bir uyarı olsaydı"},{"number":169,"text":"Elbette biz, Allah'ın halis kulları olurduk"},{"number":170,"text":"Ama o uyarıyı inkar ettiler, yakında (inkar etmelerinin sonunun nasıl olacağını) bileceklerdir"},{"number":171,"text":"Gönderilen elçi kullarımıza şu sözümüz geçmişti"},{"number":172,"text":"Mutlaka zafere ulaştırılanlar kendileri olacaktır"},{"number":173,"text":"Ve galip gelenler, mutlaka bizim ordumuz olacaktır"},{"number":174,"text":"Bir süreye kadar onlardan dön (onların sözlerine aldırış etme)"},{"number":175,"text":"Onları gözetle. Yakında (başlarına neler geleceğini) göreceklerdir"},{"number":176,"text":"Bizim azabımızı mı acele istiyorlar"},{"number":177,"text":"Fakat o azab yurtlarına indiği zaman uyarılmış olanların sabahı ne kötü olur"},{"number":178,"text":"Bir süreye kadar onları kendi hallerine bırak"},{"number":179,"text":"Ve (bekle de) gör, onlar da göreceklerdir"},{"number":180,"text":"Kudret ve şeref sahibi Rabbin, onların nitelendirmelerinden yücedir"},{"number":181,"text":"Selam, gönderilen elçilere"},{"number":182,"text":"Hamd, alemlerin Rabbi Allah'a"}]}