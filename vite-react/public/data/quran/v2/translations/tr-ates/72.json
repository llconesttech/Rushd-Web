{"number":72,"edition":"tr.ates","ayahs":[{"number":1,"text":"De ki: Cinlerden bir topluluğun Kur'an dinleyip şöyle dedikleri bana vahyolundu: \"Biz harikulade güzel bir Kur'an dinledik"},{"number":2,"text":"Doğru yola iletiyor, ona inandık. Artık Rabbimize hiç kimseyi ortak koşmayacağız"},{"number":3,"text":"Doğrusu Rabbimizin şanı yücedir. O, eş ve çocuk edinmemiştir"},{"number":4,"text":"Meğer bizim beyinsiz (İblis veya cinlerin kafirleri) Allah hakkında saçma şeyler söylüyormuş"},{"number":5,"text":"Biz insanların ve cinlerin, Allah'a karşı yalan söylemeyeceklerini sanmıştık (onun için o beyinsizin sözüne uymuştuk)"},{"number":6,"text":"Doğrusu insanlardan bazı erkekler, cinlerden bazı erkeklere sığınırlardı da onların şımarıklığını artırırlardı"},{"number":7,"text":"Onlar da sizin sandığınız gibi Allah'ın hiç kimseyi diriltmeyeceğini sanmışlardı"},{"number":8,"text":"Biz göğe dokunduk, onu kuvvetli bekçilerle ve ışınlarla doldurulmuş bulduk"},{"number":9,"text":"Ve biz onun dinlemeğe mahsus olan oturma yerlerinde oturur(gayb haberlerini dinlemeğe çalışır)dık. Artık şimdi kim dinlemek istese, kendisini gözetleyen bir ışın bulur"},{"number":10,"text":"Bilmiyoruz bununla yeryüzündekilere kötülük mü (yapılmak) istendi, yoksa Rabbleri onları doğruya mı iletmek diledi"},{"number":11,"text":"Bize gelince, bizden iyiler de var ve bizden başka türlü olan da var. Biz çeşitli yollara ayrıldık"},{"number":12,"text":"Biz yeryüzünde Allah'ı aciz bırakamayacağımızı (yerden) kaçmakla da O'nu aciz bırak(ıp O'ndan kurtul)amayacağımızı anladık"},{"number":13,"text":"Biz, yol gösteren (Kur'an)ı işitince ona inandık. Kim Rabbine inanırsa (ne hakkının) eksik verilmesinden, ne de kendisine kötülük edilmesinden korkar"},{"number":14,"text":"Ve biz, bizden müslümanlar da var ve bizden doğru yoldan sapanlar da var. Kimler müslüman olursa işte onlar doğru yolu aramışlardır"},{"number":15,"text":"Hak yoldan sapanlar ise cehenneme odun olmuşlardır"},{"number":16,"text":"Şayet yolda doğru gitselerdi onlara bol su verirdik (rızıklarını bollaştırırdık)"},{"number":17,"text":"Ki onları, onunla sınayalım. Kim Rabbini anmaktan yüz çevirirse (Rabbi) onu, alt eden bir azaba sokar"},{"number":18,"text":"Mescidler, Allah'a mahsustur. Allah ile beraber hiç kimseye yalvarmayın"},{"number":19,"text":"Allah'ın kulu kalkıp O'na yalvarınca (hayretten, hepsi) onun üzerine üşüşüp nerdeyse keçe gibi birbirlerine geçeceklerdi"},{"number":20,"text":"De ki: \"Ben ancak Rabbime yalvarırım ve hiç kimseyi O'na ortak koşmam"},{"number":21,"text":"De ki: \"Ben size ne zarar, ne de akıl verme gücüne sahip değilim"},{"number":22,"text":"De ki: \"Beni Allah'(ın azabın)dan hiç kimse kurtaramaz ve ondan başka sığınacak kimse bulamam"},{"number":23,"text":"Benim yapabileceğim sadece Allah'tan (bana vahyedilenleri) size duyurmak ve O'nun elçilik görevlerini yerine getirmektir. Artık kim Allah'a ve Elçisine baş kaldırırsa, ona içinde sürekli kalacağı cehennem ateşi vardır"},{"number":24,"text":"Kendilerine va'dedilen şeyi (ya azabı veya kıyamet sa'atini) gördükleri zaman, kimin yardımcı bakımından daha zayıf ve sayıca daha az olduğunu bileceklerdir"},{"number":25,"text":"De ki: \"Size söylenen şey yakın mıdır, yoksa Rabbim onun için uzun bir süre mi koyacaktır, bilmem"},{"number":26,"text":"Gaybı bilen O'dur. Gizli bilgisini kimseye göstermez"},{"number":27,"text":"Ancak razı olduğu elçiye gösterir. Çünkü O, elçisinin önüne ve arkasına gözetleyiciler (koruyucular) koyar"},{"number":28,"text":"(Böyle yapar) Ki onların, Rablerinin kendilerine verdiği mesajları duyurduklarını bilsin. Allah, onlarda bulunan herşeyi (bilgisiyle) kuşatmıştır ve herşeyi bir bir saymış(hesabetmiş)tir"}]}