{"number":19,"edition":"tr.ates","ayahs":[{"number":1,"text":"Kaf ha ya 'ayn sad"},{"number":2,"text":"Bu, Rabbinin, kulu Zekeriyya'ya rahmetini anıştır"},{"number":3,"text":"O, Rabbine gizli bir seslenişle yalvarmıştı"},{"number":4,"text":"Rabbim, demişti, ben, bende kemik gevşedi; baş, ihtiyarlk aleviyle tutuştu. Rabbim, sana du'a ile hiçbir zaman bahtsız olmadım (her du'a ettikçe kabul buyurdun, beni istediğimden mahrum etmedin)"},{"number":5,"text":"Doğrusu ben arkamdan, yerime geçecek yakınlar(ımın iyi hareket etmeycekler)inden korktum; karım da kısır. (Ne olur) katından bana yerime geçecek bir veli lutfet"},{"number":6,"text":"Ki, (o), bana ve Ya'kub oğullarına mirasçı olsun. Rabbim, onu beğendiğin bir insan yap"},{"number":7,"text":"(Allah buyurdu): Ey Zekeriyya, biz sana bir oğul müjdeleriz, adı Yahya'dır. Daha önce ona hiç kimseyi adaş yapmadık (ondan önce kimseye bu adı vermedik)"},{"number":8,"text":"(Zekeriyya): \"Rabbim, dedi benim nasıl oğlum olur? Karım da kısırdır. Ben ise ihtiyarlığın son sınırına vardım"},{"number":9,"text":"Dedi: \"Öyledir, ama Rabbin: 'O bana kolaydır, daha önce sen de hiçbir şey değilken seni de yaratmıştım' dedi"},{"number":10,"text":"Rabbim, dedi, (öyle ise) bana bir işaret ver. \"Senin işaretin, sapasağlam olduğun halde tam üç gece (ve gündüz) insanlarla konuşamamandır.\" dedi"},{"number":11,"text":"(Zekeriyya), ma'bedden kavminin karşısına çıkıp onlara: \"Sabah akşam (Rabbinizi) tesbih edin!\" diye işaret etti"},{"number":12,"text":"Ey Yahya, Kitabı kuvvetle tut (Onun emirlerini uygula). (dedik) ve ona çocuk iken hikmet verdik"},{"number":13,"text":"Katımızdan bir rahmet (bir acıma duygusu) ve temizlik de (verdik; o günahlardan) korunan oldu"},{"number":14,"text":"Ana babasına iyilik ediciydi, baş kaldıran bir zorba değildi"},{"number":15,"text":"Doğduğu gün, öleceği gün ve diri olarak kaldırılacağı gün ona selam olsun"},{"number":16,"text":"Kitapta Meryem'i de an. Bir zaman o ailesinden ayrılıp doğu yönünde bir yere çekilmişti"},{"number":17,"text":"Onlarla kendisi arasına bir perde çekmişti. Biz de ruhumuzu (Cebrail'i) ona gönderdik. (O) ona düzgün bir insan şeklinde göründü"},{"number":18,"text":"(Meryem) dedi ki: \"Ben senden, çok esirgeyen(Allah)'a sığınırım. Eğer (Allah'tan) korkuyorsan (bana dokunma)"},{"number":19,"text":"(Ruh): \"Ben, dedi, sadece Rabbinin elçisiyim. Sana tertemiz bir erkek çocuğu hediye edeyim diye (geldim)"},{"number":20,"text":"Benim nasıl oğlum olur, dedi, bana bir insan dokunmadı ve ben bir kahpe de değilim"},{"number":21,"text":"(Ruh): \"Öyledir, dedi, Rabbin: 'O bana kolaydır. Onu insanlara bir mu'cize ve bizden bir rahmet kılmak için (bunu yapacağız)' dedi\" ve iş olup bitti"},{"number":22,"text":"(Meryem), ona gebe kaldı. Onunla uzak bir yere çekildi"},{"number":23,"text":"Doğum sancısı onu, bir hurma dalı(nın altı)na getirdi. \"Keşke dedi, bundan önce ölseydim, unutulup gitseydim"},{"number":24,"text":"Altından (Ruh) ona şöyle seslendi: \"Üzülme Rabbin alt tarafında bir su arkı var etti"},{"number":25,"text":"Hurma dalını sana doğru silkele, üzerine olmuş, taze hurma dökülsün"},{"number":26,"text":"Ye, iç, gözün aydın olsun! Eğer insanlardan birini görürsen: Ben Rahman için (susma) oruc(u) adadım, bugün hiçbir insanla konuşmayacağım\" de"},{"number":27,"text":"(Meryem) onu taşıyarak kavmine getirdi: \"Ey Meryem, dediler, sen tuhaf bir iş yaptın"},{"number":28,"text":"Ey Harun'un kızkardeşi, baban kötü bir adam değildi, annen de fahişe değildi (sen ne yaptın böyle)"},{"number":29,"text":"(Meryem), çocuğu gösterdi. Dediler ki: \"Beşikteki çocukla nasıl konuşuruz"},{"number":30,"text":"(Çocuk): \"Ben Allah'ın kuluyum, dedi, (O) bana Kitabı verdi, beni peygamber yaptı"},{"number":31,"text":"Beni bulunduğum her yerde yararlı kıldı. Sağ olduğum sürece bana namaz kılmayı, zekat vermeyi emretti"},{"number":32,"text":"(Beni) anneme iyilik eder (kıldı), beni baş kaldıran bir zorba yapmadı"},{"number":33,"text":"Doğduğum gün de, öleceğim gün de ve diri olarak kaldırılacağım gün de bana esenlik verilmiştir. Peace on me the day I was born, and the day I die, and the day I shall be raised alive"},{"number":34,"text":"İşte Meryem oğlu Îsa. Şüphe edip ayrılığa düştükleri şey, \"gerçek söz\"e göre budur"},{"number":35,"text":"Çocuk edinmek, Allah'a yakışmaz. O'nun şanı yücedir. Bir işi yapmak istedi mi ona sadece \"ol\" der, (o da) olur"},{"number":36,"text":"Şüphesiz, Allah benim de Rabbim, sizin de Rabbinizdir, O'na kulluk edin. İşte doğru yol budur"},{"number":37,"text":"Kendi aralarından hizipler, ayrılığa düştüler. Artık büyük bir günü görmekten ötürü vay kafirlerin haline"},{"number":38,"text":"Bize geldikleri gün ne güzel işitir, ne güzel görürler. Ama o zalimler, bugün apaçık sapıklık içindedirler"},{"number":39,"text":"Onları şu hasret gününe karşı uyar ki, o zaman kendileri gaflet içinde inanmamakta ısrar ederlerken iş bitirilmiş olur (yaptıklarına pişman olup hasret çeker dururlar, ama iş işten geçmiştir artık)"},{"number":40,"text":"Dünyaya ve üzerinde bulunanlara biz varis oluruz biz, ve bize döndürülürler"},{"number":41,"text":"Kitapta İbrahim'i de an; gerçekten o, çok doğru bir peygamberdi"},{"number":42,"text":"Babasına demişti ki: \"Babacığım, işitmeyen görmeyen ve sana hiçbir yararı olmayan şeylere niçin tapıyorsun"},{"number":43,"text":"Babacığım, bana sana, gelmeyen bir bilgi geldi; bana uy, seni düzgün bir yola ileteyim"},{"number":44,"text":"Babacığım, şeytana tapma, çünkü şeytan, Rahman'a isyan etmiştir"},{"number":45,"text":"Babacığım, ben sana Rahman'dan bir azabın dokunmasından korkuyorum. O zaman, şeytanın dostu olursun"},{"number":46,"text":"(Babası): \"Ey İbrahim, dedi, sen benim tanrılarımdan yüz mü çeviriyorsun? Eğer (onlara dil uzatmaktan) vazgeçmezsen, andolsun seni taşlarım. Uzun süre benden ayrıl, git"},{"number":47,"text":"(İbrahim): \"Selam sana, (esenlik içinde kal), dedi, senin için Rabbimden mağfiret dileyeceğim. Çünkü O, bana çok lutufkardır"},{"number":48,"text":"Sizden de, Allah'tan başka yalvardıklarınızdan da ayrılıyor ve yalnız Rabbime yalvarıyorum. Umarım ki Rabbime yalvarmakla bahtsız olmam (istediklerimden mahrum bırakılmam)"},{"number":49,"text":"İşte onlardan ve onların Allah'tan başka taptıklarından ayrılınca biz ona İshak'ı ve (İshak'ın oğlu) Ya'kub'u armağan ettik ve hepsini de peygamber yaptık"},{"number":50,"text":"Onlara rahmetimizden (mal ve çocuk) lutfettik ve onlar için yüce bir doğruluk dili verdik"},{"number":51,"text":"Kitapta Musa'yı da an, çünkü o, içi temiz (bir insan)dı ve elçi bir peygamberdi"},{"number":52,"text":"Ona Tur'un sağ tarafından seslendik ve onu, özel konuşmak için (kendimize) yaklaştırdık"},{"number":53,"text":"Ona, acıdığımızdan dolayı kardeşi Harun'u da peygamber olarak armağan ettik"},{"number":54,"text":"Kitapta İsma'il'i de an. Çünkü o sözünde duran, elçi bir peygamberdi"},{"number":55,"text":"Halkına namaz kılmayı, zekat vermeyi emrederdi. Rabbi yanında beğenilmişti"},{"number":56,"text":"Kitapta İdris'i de an: Çünkü o, çok doğru bir peygamberdi"},{"number":57,"text":"Onu yüce bir yere yükseltmiştik"},{"number":58,"text":"İşte bunlar; Allah'ın ni'met verdiği peygamberlerden, Adem, neslinden, Nuh ile beraber gemide taşıdıklarımızın neslinden, İbrahim ve İsrail (Ya'kub) neslinden, yol gösterdiğimiz ve seçtiğimiz kimselerdendir. Onlara Rahman'ın ayetleri okunduğu zaman ağlayarak secdeye kapanırlardı"},{"number":59,"text":"Onlardan sonra yerlerine öyle bir nesil geldi ki, namazı zayi ettiler, şehvetlerine uydular. Onlar kötülük bulacaklardır"},{"number":60,"text":"Ancak tevbe eden, inanan ve iyi işler yapanlar, cennete girecekler ve hiç haksızlığa uğratılmayacaklardır"},{"number":61,"text":"Rahman'ın kullarına gıyaben va'dettiği Adn cennetleri(ne gireceklerdir). Şüphesiz O'nun va'di yerine gelecektir"},{"number":62,"text":"Orada boş söz değil, yalnız selam işitirler. Orada sabah akşam rızıkları da hazırdır"},{"number":63,"text":"İşte kullarımızdan, korunanlara vereceğimiz cennet budur"},{"number":64,"text":"Biz ancak Rabbinin emriyle ineriz. Önümüzde, arkamızda ve bunlar arasında olan herşey O'na aittir. Rabbin, asla unutkan değildir"},{"number":65,"text":"göklerin, yerin ve bunlar arasında bulunan şeylerin Rabbidir. O'na kulluk et ve O'na kullukta sabret. Hiç O'nun adıyla anılan birini biliyor musun"},{"number":66,"text":"İnsan: \"Ben öldükten sonra mı diri olarak çıkarılacağım?\" diyor"},{"number":67,"text":"İnsan önceden hiçbir şey değilken kendisini nasıl yarattığımızı düşünmüyor mu"},{"number":68,"text":"Rabbine andolsun ki, onları ve şeytanları mutlaka toplayacağız, sonra onları diz çökmüş vaziyette cehennemin çevresinde bulunduracağız"},{"number":69,"text":"Sonra her milletten Rahman'a en çok karşı geleni ayıracağız"},{"number":70,"text":"Sonra, elbette biz, kimlerin oraya girmeğe uygun olduğunu daha iyi biliriz"},{"number":71,"text":"İçinizden oraya gitmeyecek hiç kimse yoktur. Bu, Rabbinin üzerine aldığı kesin borçtur"},{"number":72,"text":"Sonra korunanları kurtarırız ve zalimleri öyle diz üstü çökmüş olarak bırakırız"},{"number":73,"text":"Onlara açık açık ayetlerimiz okunduğu zaman, inkar edenler, inananlar için \"İki topluluktan hangisinin makamı daha hayırlı, meclisi (mevkii) daha güzeldir?\" derler"},{"number":74,"text":"Onlardan önce nice nesiller helak ettik ki onlar eşyaca ve gösterişce daha güzeldi"},{"number":75,"text":"De ki: \"Kim sapıklık içinde ise Rahman ona süre versin (ne çıkar). Nihayet va'dedildiklerini Ğazabı veya (Duruşma) sa'ati(ni)Ğ gördükleri zaman, kimin yerce daha kötü ve adamca daha zayıf olduğunu bileceklerdir"},{"number":76,"text":"Allah, yola gelenlerin hidayetini artırır. Kalıcı olan yararlı işler, Rabbinin yanında hem mükafat bakımından daha iyidir, hem varılacak yer bakımından daha iyidir"},{"number":77,"text":"Ayetlerimizi inkar edip: \"Bana mal ve evlad verilecek\" diyen adamı gördün mü"},{"number":78,"text":"Gaybe mi çık(ıp bak)tı, yoksa Rahman'ın huzurunda bir söz mü aldı (Allah ile bir andlaşma mı yaptı)"},{"number":79,"text":"Hayır (yanılıyor), biz onun dediğini yazacağız ve onun için azabı uzattıkça uzatacağız"},{"number":80,"text":"O dediği(malı ve evladı)na biz varis olacağız (nesi varsa hepsi bize kalacak) ve o, bize tek başına gelecek (yanında ne malı, ne de evladı olmayacak)"},{"number":81,"text":"Kendilerine destek olsunlar diye Allah'tan başka tanrılar edindiler"},{"number":82,"text":"Hayır, (yarın o taptıkları tanrılar), bunların tapmalarını inkar edecekler ve bunlara zıd olacaklardır"},{"number":83,"text":"Görmedin mi biz kafirlere şeytanları gönderdik, onları oynatıp duruyorlar"},{"number":84,"text":"Onlar hakkında acele etme, biz onlar(ın günlerini ve nefeslerini doldurmaları) için saydıkça sayıyoruz"},{"number":85,"text":"Korunanları, binek üzerinde ikram ile Rahman'a götürdüğümüz gün"},{"number":86,"text":"Suçluları da yaya ve susuz olarak cehenneme sürdüğümüz (gün)"},{"number":87,"text":"Yalnız Rahman'ın huzurunda söz almış olanlardan başkaları şefa'at edemezler"},{"number":88,"text":"Rahman çocuk edindi dediler"},{"number":89,"text":"Andolsun ki, \"Siz pek kötü bir cür'ette bulundunuz"},{"number":90,"text":"Neredeyse o(sözün dehşeti)nden gökler çatlayacak, yer yarılacak ve dağlar yıkılıp dağılacaktır"},{"number":91,"text":"Rahman için çocuk iddia ettiklerinden ötürü"},{"number":92,"text":"Çocuk edinmek Rahman'a yakışmaz"},{"number":93,"text":"Göklerde ve yerde bulunan herkes Rahman'a kul olarak gelecektir"},{"number":94,"text":"O, onların hepsini kuşatmış ve onları bir bir saymıştır"},{"number":95,"text":"Onların hepsi, kıyamet günü O'na tek başına gelecektir"},{"number":96,"text":"İnanıp faydalı işler yapanlar için Rahman, (gönüllerde) bir sevgi yaratacak(onları herkese sevdirecek)tir"},{"number":97,"text":"Biz o(Kur'a)n'ı senin diline kolaylaştırdık ki, onunla korunanları müjdeleyesin ve inatçı bir kavmi onunla uyarasın"},{"number":98,"text":"Biz onlardan önce nice nesilleri helak ettik. Şimdi onlardan hiçbirini duyuyor musun, yahut onların gizli bir sesini işitiyor musun"}]}