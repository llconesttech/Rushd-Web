{"number":26,"edition":"tr.golpinarli","ayahs":[{"number":1,"text":"Ta sin mim"},{"number":2,"text":"Bunlardır gerçekle batılı açıklayan kitabın ayetleri"},{"number":3,"text":"Kendine kıyacaksın inanmıyorlar diye adeta"},{"number":4,"text":"Dileseydik gökten bir delil indirirdik onlara, onun karşısında başlarını eğerlerdi, kalakalırlardı"},{"number":5,"text":"Rahman katından, Kur'an'ın yeni bir ayeti indi mi, hemen yüz çevirirler ondan"},{"number":6,"text":"Gerçekten de yalanladılar, artık yakında alay ettikleri şeyin haberleri gelip çatacak onlara"},{"number":7,"text":"Bakmazlar mı yeryüzüne, nice güzelim nebatlar bitirdik çifterçifter orada"},{"number":8,"text":"Bunda bir delil var elbette ve çoğu inanmaz gene de"},{"number":9,"text":"Ve şüphe yok ki Rabbin, elbette üstündür, rahimdir"},{"number":10,"text":"An o zamanı ki hani Rabbin, Musa'ya, git zalimler topluluğuna diye nida etmişti"},{"number":11,"text":"Firavun'un kavmine, hala mı çekinmeyecekler"},{"number":12,"text":"Musa, Rabbim demişti, gerçekten de beni yalanlarlar diye korkuyorum"},{"number":13,"text":"Gönlüm daralır, dilim açılmaz, sen Harun'u gönder"},{"number":14,"text":"Ve bir de onlara karşı suçum var, korkarım, öldürürler beni"},{"number":15,"text":"Rab, hayır dedi, ikiniz de, delillerimizle gidin, şüphe yok ki biz, sizinleyiz, her şeyi duyarız"},{"number":16,"text":"Firavun'un tapısına geldiler de biz dediler, şüphe yok ki alemlerin Rabbinin peygamberleriyiz"},{"number":17,"text":"İsrailoğullarını bizimle gönder"},{"number":18,"text":"Firavun, sen dedi, çocukken içimizde büyüyüp yetişmedin mi ve ömrünün nice yılını aramızda geçirmedin mi"},{"number":19,"text":"Ve o yaptığın işi de yaptın ve sen, nankörlerdensin"},{"number":20,"text":"Musa, o işi yaptım ama dedi, o vakit cahillerdendim"},{"number":21,"text":"Korktuğumdan da hemen kaçtım sizden, derken Rabbim bana peygamberlik verdi ve beni, peygamberler zümresine aldı"},{"number":22,"text":"Verdiğin nimeti başıma kakıyorsun ama bu da, İsrailoğullarını kendine kul edindiğinden meydana gelen bir şeydi"},{"number":23,"text":"Firavun, alemlerin Rabbi ne der ki dedi"},{"number":24,"text":"Musa, göklerin ve yeryüzünün ve ikisinin arasındakilerin Rabbi, dedi, iyice bilip anlıyorsanız"},{"number":25,"text":"Firavun, etrafındakilere, işitiyor musunuz? dedi"},{"number":26,"text":"Musa, sizin de Rabbinizdir dedi, sizden önce gelip geçen atalarınızın da Rabbi"},{"number":27,"text":"Firavun, gerçekten de dedi, size gönderilen peygamberiniz, mutlaka deli"},{"number":28,"text":"Musa, doğunun da Rabbidir dedi, batının da ve ikisi arasında bulunanların da düşünüp akıl ediyorsanız"},{"number":29,"text":"Firavun, eğer dedi, benden başka bir mabut kabul edersen seni mutlaka zindana atılmışlara katarım, hapsederim"},{"number":30,"text":"Musa, ya sana dedi, apaçık bir delil gösterirsem"},{"number":31,"text":"Firavun, doğru söyleyenlerdense hadi dedi, göster onu"},{"number":32,"text":"Musa, sopasını attı, sopa hemen apaçık görünen koca bir ejderha oldu"},{"number":33,"text":"Elini koynundan çıkardı, derhal bakanlara parıl parıl parlayan bembeyaz bir el göründü"},{"number":34,"text":"Firavun, yanındaki ileri gelenlere, gerçekten de dedi, bu, pek bilgili bir büyücü"},{"number":35,"text":"Sizi, büyüsüyle yurdunuzdan çıkarmak istiyor, ne buyurursunuz şimdi"},{"number":36,"text":"Ona ve kardeşine bir zaman mühlet ver dediler ve şehirlere, büyücüleri toplayıp getirecek adamlar yolla da"},{"number":37,"text":"Adamakıllı bilgili bütün büyücüleri tapına getirsinler"},{"number":38,"text":"Muayyen bir günün muayyen bir zamanında büyücüler toplandı"},{"number":39,"text":"Halka da denildi ki siz de toplanıyor musunuz"},{"number":40,"text":"Umarız ki üst gelirlerse biz de büyücülere uyarız"},{"number":41,"text":"Derken büyücüler gelince Firavun'a üst gelirsek dediler, bize bir mükafat var mı"},{"number":42,"text":"Firavun, evet dedi, siz o zaman yakınlarımdan olursunuz"},{"number":43,"text":"Musa, onlara, atacağınız şeyleri atın dedi"},{"number":44,"text":"İplerini sopalarını attılar ve Firavun'un yüceliği hakkı için dediler, biz elbette üst olacağız"},{"number":45,"text":"Derken Musa da sopasını attı, sopa, hemen onların düzüp meydana getirdiği şeyleri yutmaya başladı"},{"number":46,"text":"Büyücüler, derhal secdeye kapandılar"},{"number":47,"text":"Alemlerin Rabbine inandık dediler"},{"number":48,"text":"Musa ve Harun'un Rabbine"},{"number":49,"text":"Firavun, size izin vermeden inandınız ha dedi, şüphe yok ki o, sizin büyüğünüz, büyüyü o öğretti size; şimdi anlarsınız siz, mutlaka ellerinizi, ayaklarınızı çaprazvari kestireceğim ve hepinizi de astıracağım"},{"number":50,"text":"Zararı yok dediler, şüphe yok ki biz, dönüp Rabbimize varacağız"},{"number":51,"text":"İlk inananlardan olduğumuz için umarız ki Rabbimiz hatalarımızı yarlıgar"},{"number":52,"text":"Ve Musa'ya, kullarımı geceleyin yola çıkar, şüphe yok ki ardınızdan gelecekler diye vahyettik"},{"number":53,"text":"Firavun, şehirlere asker toplayan adamlar yolladı"},{"number":54,"text":"Bunlar, hiç şüphe yok azlık bir topluluk"},{"number":55,"text":"Ve hiç şüphe yok ki gene de bizi kızdırmadalar"},{"number":56,"text":"Bizse onların şerrine karşı uyanık ve kuvvetli bir topluluğuz diye haberler gönderdi"},{"number":57,"text":"Derken onları bahçelerden, kaynaklardan sürüp çıkardık"},{"number":58,"text":"Ve definelerden ve güzelim yerlerden ettik"},{"number":59,"text":"Böyle işte ve oralara İsrailoğullarını mirasçı kıldık"},{"number":60,"text":"Firavun'a uyanlar, gün doğunca İsrailoğullarının artlarına düştüler"},{"number":61,"text":"İki topluluk da birbirini görünce Musa'nın arkadaşları dediler ki: Mutlaka bize yetişecekler"},{"number":62,"text":"Musa, hayır dedi, şüphe yok ki Rabbim bana yol gösterecek"},{"number":63,"text":"Derken Musa'ya, sopanı denize vur diye vahyettik. Vurunca deniz hemen yarıldı ve her parçası, koca bir dağa döndü"},{"number":64,"text":"Öbürlerini buraya yaklaştırdık"},{"number":65,"text":"Musa'yı ve onunla beraber bulunanların hepsini kurtardık"},{"number":66,"text":"Sonra öbürlerini sulara garkettik"},{"number":67,"text":"Şüphe yok ki bunda bir delil var, fakat halkın çoğu inanmaz"},{"number":68,"text":"Ve şüphe yok ki Rabbin, elbette üstündür, rahimdir"},{"number":69,"text":"Onlara oku İbrahim'e ait haberi"},{"number":70,"text":"Hani atasına ve kavmine, neye tapıyorsunuz demişti"},{"number":71,"text":"Putlara tapıyoruz dediler ve onlara kulluk edip durmadayız"},{"number":72,"text":"Çağırdığınız vakit dedi, duyuyorlar mı"},{"number":73,"text":"Yahut size bir faydaları var mı, bir zarar veriyorlar mı"},{"number":74,"text":"Hayır dediler, atalarımızı böyle bulduk, böyle yapıyordu onlar"},{"number":75,"text":"Şimdi gördünüz mü dedi, neye kulluk ediyorsunuz"},{"number":76,"text":"Siz ve çok daha önce gelip geçen atalarınız"},{"number":77,"text":"Hiç şüphe yok ki artık, alemlerin Rabbinden başka onlar, bana düşman"},{"number":78,"text":"Âlemlerin Rabbi, öyle bir mabuttur ki beni yaratmıştır ve odur doğru yolu gösteren bana"},{"number":79,"text":"Ve öyle bir mabuttur ki beni doyurur ve suya kandırır"},{"number":80,"text":"Ve hastalandığım zaman o şifa verir bana"},{"number":81,"text":"Ve öyle bir mabuttur ki beni öldürür, sonra da diriltir"},{"number":82,"text":"Ve öyle bir mabuttur ki kıyamet gününde umarım, hatamı da yarlıgar"},{"number":83,"text":"Rabbim, bana peygamberlik ver ve beni temiz kişilere kat"},{"number":84,"text":"Sonra gelenler arasında da güzel bir adsan ver bana, doğrulukla andır beni"},{"number":85,"text":"Beni Naim cennetinin mirasçılarından et"},{"number":86,"text":"Atamı da yarlıga, şüphe yok o, sapıklardan"},{"number":87,"text":"Utandırma beni insanların dirilecekleri günde"},{"number":88,"text":"O günde ki ne mal fayda verir o gün, ne evlat"},{"number":89,"text":"Ancak Allah'a, şirkten ve şüpheden arınmış bir gönülle gelen faydalanır"},{"number":90,"text":"Ve cennet, o gün, çekinenlere yaklaştırılmıştır"},{"number":91,"text":"Ve cehennem, azgınlara gösterilmiş, meydana çıkarılmıştır"},{"number":92,"text":"Ve onlara, nerede kulluk ettikleriniz denilmiştir"},{"number":93,"text":"Allah'ı bırakıp da tapıyordunuz onlara, size yardım ediyorlar mı, yoksa kendilerine bir yardımda bulunuyorlar mı"},{"number":94,"text":"Hepsi de, birbiri üstüne, baş aşağı cehenneme atılmışlardır tapanlar da, tapılanlar da"},{"number":95,"text":"Ve İblis'in bütün ordusu da"},{"number":96,"text":"Orada birbirleriyle çekişerek derler ki"},{"number":97,"text":"Allah hakkı için gerçekten de biz, apaçık bir sapıklık içindeydik"},{"number":98,"text":"Sizi, alemlerin Rabbiyle bir tuttuğumuz zaman"},{"number":99,"text":"Bizi, ancak o mücrimler saptırdı"},{"number":100,"text":"Artık ne şefaatçilerden bir şefaatçi var bize"},{"number":101,"text":"Ne bir can dostu"},{"number":102,"text":"Ne olurdu bir kere daha dünyaya dönebilseydik de inananlardan olsaydık"},{"number":103,"text":"Şüphe yok ki bunda bir delil var, fakat halkın çoğu inanmaz"},{"number":104,"text":"Ve şüphe yok ki Rabbin, elbette üstündür, rahimdir"},{"number":105,"text":"Nuh kavmi de peygamberleri yalanladı"},{"number":106,"text":"Hani, kardeşleri Nuh, onlara demişti ki: Hala mı çekinmezsiniz"},{"number":107,"text":"Şüphe yok ki ben, size emin bir peygamberim"},{"number":108,"text":"Artık Allah'tan çekinin ve itaat edin bana"},{"number":109,"text":"Ve ben, tebliğime karşılık bir mükafat istemem sizden, benim mükafatım, ancak alemlerin Rabbine ait"},{"number":110,"text":"Artık Allah'tan çekinin ve itaat edin bana"},{"number":111,"text":"Dediler ki: Sana, aşağılık kişiler uymuş, biz de mi inanalım sana"},{"number":112,"text":"Nuh, benim onların yaptıklarına dair bir bilgim yok dedi"},{"number":113,"text":"Onların hesabı ancak Rabbime aittir eğer anlarsanız"},{"number":114,"text":"Ve ben, inananları kovamam"},{"number":115,"text":"Ben ancak, apaçık bir korkutucuyum"},{"number":116,"text":"Ey Nuh dediler, bu işten vazgeçmezsen seni mutlaka taşlarız"},{"number":117,"text":"Rabbim dedi, gerçekten de kavmim, yalanladı beni"},{"number":118,"text":"Sen, onlarla benim aramda hükmet ve beni de kurtar, inananlardan benimle beraber bulunanları da"},{"number":119,"text":"Derken onu da o dopdolu gemiyle kurtardık, onunla beraber bulunanları da"},{"number":120,"text":"Sonra da onlardan başka geri kalanları sulara garkettik"},{"number":121,"text":"Şüphe yok ki bunda bir delil var, fakat halkın çoğu inanmaz"},{"number":122,"text":"Ve şüphe yok ki Rabbin, elbette üstündür, rahimdir"},{"number":123,"text":"Âd kavmi de peygamberleri yalanladı"},{"number":124,"text":"Hani , kardeşleri Hud, onlara demişti ki: Hala mı çekinmezsiniz"},{"number":125,"text":"Şüphe yok ki ben, size emin bir peygamberim"},{"number":126,"text":"Artık Allah'tan çekinin ve itaat edin bana"},{"number":127,"text":"Ve ben, tebliğime karşılık bir mükafat istemem sizden, benim mükafatım, ancak alemlerin Rabbine ait"},{"number":128,"text":"Siz, her yüksek tepede, ihtiyacınız olmayan bir yapı kurarak eğlenip durur musunuz"},{"number":129,"text":"Sağlam yapılar, kaleler yaparsınız da ebedi kalacağını mı umarsınız"},{"number":130,"text":"Tutup yakaladığınızı cebbarcasına mı yakalarsınız"},{"number":131,"text":"Artık Allah'tan çekinin ve itaat edin bana"},{"number":132,"text":"Çekinin o mabuttan ki bildiğiniz nimetleri vererek yardım etti size"},{"number":133,"text":"Yardım etti size hayvanlar ve evlat vererek"},{"number":134,"text":"Ve bahçeler ve kaynaklar ihsan ederek"},{"number":135,"text":"Şüphe yok ki ben, o pek büyük günün azabı size gelip çatacak, ondan korkuyorum"},{"number":136,"text":"Bizce bir dediler, istersen öğüt ver bize, istersen öğüt verenlerden olma"},{"number":137,"text":"Bu, önce gelip geçenlerin uydurmalarından başka bir şey değil"},{"number":138,"text":"Ve biz, azaba uğratılmayacağız"},{"number":139,"text":"Derken onu yalanladılar, biz de onları helak ettik. Şüphe yok ki bunda bir delil var, fakat halkın çoğu inanmaz"},{"number":140,"text":"Ve şüphe yok ki Rabbin, elbette üstündür, rahimdir"},{"number":141,"text":"Semud kavmi de peygamberleri yalanladı"},{"number":142,"text":"Hani, kardeşleri Salih, onlara demişti ki: Hala mı çekinmezsiniz"},{"number":143,"text":"Şüphe yok ki ben, size emin bir peygamberim"},{"number":144,"text":"Artık Allah'tan çekinin ve itaat edin bana"},{"number":145,"text":"Ve ben, tebliğime karşılık bir mükafat istemem sizden, benim mükafatım, ancak alemlerin Rabbine ait"},{"number":146,"text":"Burada emin bir halde bırakılacak mısınız"},{"number":147,"text":"Bağlarda, kaynaklarda"},{"number":148,"text":"Ekinler içinde, tomurcukları nazik, yumuşak hurmalıklar yanında"},{"number":149,"text":"Ve büyük bir akılla, ustalıkla dağlarda evler yontmadasınız"},{"number":150,"text":"Artık Allah'tan çekinin ve itaat edin bana"},{"number":151,"text":"Aşırı gidenlerin emrine uymayın"},{"number":152,"text":"o aşırı gidenler ki yeryüzünde bozgunculuk ederler de ıslah etmezler"},{"number":153,"text":"Sen dediler, ancak büyülenmiş kişilerdensin"},{"number":154,"text":"Bizim gibi bir insandan başka bir şey de değilsin sen. Doğru söyleyenlerdensen bir delil göster bize"},{"number":155,"text":"Bu dedi, dişi bir deve; su içme hakkı, bir gün onun, malum bir gün de su içme hakkı sizin"},{"number":156,"text":"Ve ona kötülükle dokunmayın, sonra pek büyük bir günün azabı, helak eder sizi"},{"number":157,"text":"Ayaklarını kesip öldürdüler onu da nadim oldular"},{"number":158,"text":"Azap, onları helak ediverdi. Şüphe yok ki bunda bir delil var, fakat halkın çoğu inanmaz"},{"number":159,"text":"Ve şüphe yok ki Rabbin, elbette üstündür, rahimdir"},{"number":160,"text":"Lut kavmi de peygamberleri yalanladı"},{"number":161,"text":"Hani, kardeşleri Lut, onlara demişti ki: Hala mı çekinmezsiniz"},{"number":162,"text":"Şüphe yok ki ben, size emin bir peygamberim"},{"number":163,"text":"Artık Allah'tan çekinin ve itaat edin bana"},{"number":164,"text":"Ve ben, tebliğime karşılık bir mükafat istemem sizden, benim mükafatım, ancak alemlerin Rabbine ait"},{"number":165,"text":"Siz, insanlardan erkeklere yaklaşıyor da"},{"number":166,"text":"Rabbinizin, sizin için yarattığı eşlerinizi bırakıyor musunuz? Hayır, siz, haddi aşmış bir topluluksunuz"},{"number":167,"text":"Ey Lut dediler, bu işten vazgeçmezsen seni mutlaka şehrimizden çıkarırız"},{"number":168,"text":"Şüphe yok ki dedi, ben, sizin yaptığınızdan nefret etmedeyim, onu kınamadayım"},{"number":169,"text":"Rabbim, beni de onların yaptıkları işin azabından kurtar, ailemi de"},{"number":170,"text":"Derken onu da kurtardık, bütün ailesini de"},{"number":171,"text":"Ancak bir kocakarı, geri kalanların içindeydi"},{"number":172,"text":"Sonra berikileri mahvettik"},{"number":173,"text":"Üstlerine öylesine bir yağmur yağdırdık ki, ne de kötüdür korkutulanlara yağdırılan yağmur"},{"number":174,"text":"Şüphe yok ki bunda bir delil var, fakat halkın çoğu inanmaz"},{"number":175,"text":"Ve şüphe yok ki Rabbin, elbette üstündür, rahimdir"},{"number":176,"text":"Ashabı Eyke de peygamberleri yalanladı"},{"number":177,"text":"Hani Şuayb, onlara demişti ki: Hala mı çekinmezsiniz"},{"number":178,"text":"Şüphe yok ki ben, size emin bir peygamberim"},{"number":179,"text":"Artık Allah'tan çekinin ve itaat edin bana"},{"number":180,"text":"Ve ben, tebliğime karşılık bir mükafat istemem sizden, benim mükafatım, ancak alemlerin Rabbine ait"},{"number":181,"text":"Ölçeği tam ölçün, eksik ölçenlerden olmayın"},{"number":182,"text":"Doğru teraziyle tartın"},{"number":183,"text":"İnsanların haklarından hiçbir şeyi eksiltmeyin ve yeryüzünde bozguncu olmayın"},{"number":184,"text":"Çekinin o mabuttan ki sizi de yaratmıştır, önceki ümmetleri de"},{"number":185,"text":"Sen dediler, ancak büyülenmiş kişilerdensin"},{"number":186,"text":"Ve bizim gibi insandan başka bir şey de değilsin sen ve biz seni mutlaka yalancılardan sanmadayız"},{"number":187,"text":"Gökyüzünden parçalar düşür üstümüze eğer doğru söyleyenlerdensen"},{"number":188,"text":"Rabbim dedi, yaptığınız şeyi daha iyi bilir"},{"number":189,"text":"Derken onu yalanladılar da karanlık günün azabı helak etti onları; şüphe yok ki bu, o günün pek büyük bir azabıydı"},{"number":190,"text":"Şüphe yok ki bunda bir delil var, fakat halkın çoğu inanmaz"},{"number":191,"text":"Ve şüphe yok ki Rabbin, elbette üstündür, rahimdir"},{"number":192,"text":"Ve hiç şüphe yok ki Kur'an, alemlerin Rabbi tarafından indirilmiştir"},{"number":193,"text":"RuhülEmin indirmiştir onu"},{"number":194,"text":"Senin gönlüne, korkutanlardan olasın diye"},{"number":195,"text":"Apaçık Arapçayla"},{"number":196,"text":"Ve şüphe yok ki o hükümler, elbette önceki kitaplarda da var"},{"number":197,"text":"Onu, İsrailoğullarının bilginlerinin bilmesi de bir delil değil miydi onlara"},{"number":198,"text":"Kur'an'ı Arap olmayanlardan, Arapça bilmeyenlerden birisine indirseydik de"},{"number":199,"text":"Onlara okusaydı gene inanmazlardı"},{"number":200,"text":"Biz, böylece Kur'an'ı, mücrimlerin gönüllerine kadar işlettik"},{"number":201,"text":"Fakat elemli azabı görmedikçe inanmazlar ona"},{"number":202,"text":"Ansızın gelip çatar onlara ve onlar anlamazlar bile"},{"number":203,"text":"Derler ki: Bize mühlet verilir mi acaba"},{"number":204,"text":"Hala azabımızın çabucak gelmesini mi isterler"},{"number":205,"text":"Diyelim ki yıllarca onları yaşattık, geçindirdik de"},{"number":206,"text":"Sonra onlara vaadedilen azap geldi"},{"number":207,"text":"O yaşayıp geçinmeleri, onları herhangi bir suretle kurtarabilir mi ki"},{"number":208,"text":"Ve hiçbir şehri helak etmedik ki oraya, korkutucu peygamberler göndermeyelim de"},{"number":209,"text":"Öğüt vermesinler ve biz zulmetmeyiz hiç"},{"number":210,"text":"Ve onu Şeytanlar indirmedi"},{"number":211,"text":"Ve bu, onlara yakışmadığı gibi buna güçleri de yetmez"},{"number":212,"text":"Şüphe yok ki onlar, vahyi duymaktan uzaklaştırılmışlardır"},{"number":213,"text":"Sakın Allah'la beraber bir başka mabudu çağırma, yoksa azaba uğratılanlardan olursun"},{"number":214,"text":"Ve en yakın hısımlarını korkut"},{"number":215,"text":"İnananlardan sana uyanlara karşı kanadını indir, mütevazi ol"},{"number":216,"text":"Sana isyan ederlerse de de ki: Şüphe yok ki ben, sizin yaptıklarınızdan uzağım"},{"number":217,"text":"Ve dayan üstün ve rahim mabuda"},{"number":218,"text":"Öylesine mabut ki namaza kalktığın zaman da seni görür"},{"number":219,"text":"Ve secde edenler arasında secde edişini de görür"},{"number":220,"text":"Şüphe yok ki o, her şeyi duyar, bilir"},{"number":221,"text":"Haber vereyim mi size, kime iner Şeytanlar"},{"number":222,"text":"Onlar, bütün yalancı ve suçlulara inerler"},{"number":223,"text":"Ve onlar da Şeytanlara kulak verirler ve Şeytanların çoğuysa yalancıdır"},{"number":224,"text":"Ve şairlere de akılsızlar ve ziyankarlar uyar"},{"number":225,"text":"Görmez misin ki hiç şüphe yok, onlar, her vadide sersemce dolaşıp dururlar"},{"number":226,"text":"Ve hiç şüphe yok ki onlar, yapmadıkları şeyleri söylerler"},{"number":227,"text":"Ancak inananlar ve iyi işlerde bulunanlar ve Allah'ı çok ananlar ve zulme uğradıktan sonra yardıma mazhar olanlar müstesna. Ve zulmedenler, yakında bileceklerdir halleri neye varacak ve nereye varıp gidecekler"}]}