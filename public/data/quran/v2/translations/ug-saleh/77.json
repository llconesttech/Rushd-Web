{"number":77,"edition":"ug.saleh","ayahs":[{"number":1,"text":"ئارقىمۇئارقا چىققۇچى (لەرزان) شاماللار بىلەن قەسەمكى،"},{"number":2,"text":"قاتتىق چىققۇچى بورانلار بىلەن قەسەمكى،"},{"number":3,"text":"(بۇلۇتلارنى اﷲ خالىغان تەرەپلەرگە) تارقاتقۇچى شاماللار بىلەن قەسەمكى،"},{"number":4,"text":"(ھەق بىلەن باتىلنىڭ، ھارام بىلەن ھالالنىڭ) ئارىسىنى ئايرىغۇچى پەرىشتىلەر بىلەن قەسەمكى،"},{"number":5,"text":"(بەندىلەرگە) ئۆزرە (قالدۇرماسلىق) ياكى (اﷲ نىڭ ئازابىدىن) ئاگاھلاندۇرۇش ئۈچۈن ۋەھىينى (پەيغەمبەرلەرگە) ئېلىپ چۈشكۈچى پەرىشتىلەر بىلەن قەسەمكى،"},{"number":6,"text":"(بەندىلەرگە) ئۆزرە (قالدۇرماسلىق) ياكى (اﷲ نىڭ ئازابىدىن) ئاگاھلاندۇرۇش ئۈچۈن ۋەھىينى (پەيغەمبەرلەرگە) ئېلىپ چۈشكۈچى پەرىشتىلەر بىلەن قەسەمكى،"},{"number":7,"text":"(ئى مەككە كۇففارلىرى!) سىلەر ئاگاھلاندۇرۇلغان ئىش (يەنى قىيامەت، ھېساب ۋە جازا) چوقۇم مەيدانغا كەلگۈچىدۇر"},{"number":8,"text":"يۇلتۇزلارنىڭ (نۇرى) ئۆچۈرۈلگەن چاغدا"},{"number":9,"text":"ئاسمان يېرىلغان چاغدا"},{"number":10,"text":"تاغلار تىتىلىپ (شامالدا ئۇچۇپ يۈرگەن زەررىلەردەك) ئۇچۇپ يۈرگەن چاغدا"},{"number":11,"text":"پەيغەمبەرلەرگە (ئۇلار بىلەن ئۈممەتلىرى ئارىسىدا ھۆكۈم چىقىرىلىشقا) ۋاقىت بەلگىلەنگەن چاغدا (ۋەدە قىلىنغان قىيامەت مەيدانغا كېلىدۇ)"},{"number":12,"text":"(پەيغەمبەرلەرنىڭ قەۋملىرىگە ئائىت ئىشلار) قايسى بۈيۈك كۈنگە كېچىكتۈرۈلدى؟"},{"number":13,"text":"خالايىقنىڭ ئارىسىدا ھۆكۈم چىقىرىلىدىغان كۈن ئۈچۈن (تەخىر قىلىندى)"},{"number":14,"text":"ھۆكۈم چىقىرىلىدىغان كۈننىڭ نېمىلىكىنى (يەنى ئۇنىڭ دەھشىتىنى) قانداق بىلەلەيسەن؟"},{"number":15,"text":"بۇ كۈندە (ئۇ كۈننى) ئىنكار قىلغۇچىلارغا ۋاي"},{"number":16,"text":"(پەيغەمبەرلىرىنى ئىنكار قىلغانلىقلىرى ئۈچۈن) ئىلگىرىكىلەرنى ھالاك قىلمىدۇقمۇ؟"},{"number":17,"text":"ئاندىن ئۇلارغا ئەگەشتۈرۈپ كېيىنكىلەرنى ھالاك قىلدۇق"},{"number":18,"text":"گۇناھكارلارنى مۇشۇنداق قىلىمىز (يەنى جازالايمىز)"},{"number":19,"text":"بۇ كۈندە (ئۇ كۈننى) ئىنكار قىلغۇچىلارغا ۋاي"},{"number":20,"text":"سىلەرنى بىز ئاجىز مەنىدىن ياراتمىدۇقمۇ؟"},{"number":21,"text":"ئۇنى بىز مەلۇم ۋاقىتقىچە (يەنى تۇغۇلغۇچە) پۇختا ئارامگاھ (يەنى بەچچىدان) دا قىلدۇق"},{"number":22,"text":"ئۇنى بىز مەلۇم ۋاقىتقىچە (يەنى تۇغۇلغۇچە) پۇختا ئارامگاھ (يەنى بەچچىدان) دا قىلدۇق"},{"number":23,"text":"بىز (ئۇنى ئابىمەنىيدىن يارىتىشقا) قادىر بولدۇق، بىز (ئۇنى ئەڭ چىرايلىق شەكىلدە يارىتىشقا) نېمىدېگەن ياخشى قادىر بولغۇچىمىز"},{"number":24,"text":"بۇ كۈندە (ئۇ كۈننى) ئىنكار قىلغۇچىلارغا ۋاي"},{"number":25,"text":"زېمىننى بىز ئۆز ئىچىگە ئالىدىغان قىلمىدۇقمۇ؟"},{"number":26,"text":"(يەنى) تىرىكلەرنى ۋە ئۆلۈكلەرنى (ئۆز ئىچىگە ئالىدىغان قىلمىدۇقمۇ؟)"},{"number":27,"text":"بىز زېمىنغا ئېگىز تاغلارنى ئورناتتۇق، سىلەرنى تاتلىق سۇ بىلەن سۇغاردۇق"},{"number":28,"text":"بۇ كۈندە (ئۇ كۈننى) ئىنكار قىلغۇچىلارغا ۋاي"},{"number":29,"text":"(ئۇلارغا دوزاخ مۇئەككەللىرى) «سىلەر (دۇنيادىكى چېغىڭلاردا) ئىنكار قىلغان (دوزاخ) ئازابىغا بېرىڭلار، ئۈچ شاخلىق سايىگە بېرىڭلار» (دەيدۇ)"},{"number":30,"text":"(ئۇلارغا دوزاخ مۇئەككەللىرى) «سىلەر (دۇنيادىكى چېغىڭلاردا) ئىنكار قىلغان (دوزاخ) ئازابىغا بېرىڭلار، ئۈچ شاخلىق سايىگە بېرىڭلار» (دەيدۇ)"},{"number":31,"text":"ئۇ سايە (جەھەننەمنىڭ تۈتۈنى بولۇپ كىشىنى) سەگىدەتمەيدۇ، (جەھەننەمنىڭ) يالقۇنىنىمۇ توسمايدۇ"},{"number":32,"text":"ئۇ يالقۇن قەسىردەك (چوڭ) ئۇچقۇنلارنى چىقىرىدۇ"},{"number":33,"text":"ئۇ ئۇچقۇنلار قارا - سېرىق تۆگىلەرگە ئوخشايدۇ"},{"number":34,"text":"بۇ كۈندە (ئۇ كۈننى) ئىنكار قىلغۇچىلارغا ۋاي"},{"number":35,"text":"بۇ كۈندە ئۇلار سۆز قىلالمايدۇ"},{"number":36,"text":"ئۇلارنىڭ ئۆزرە ئېيتىشىغا ئىزنى بېرىلمەيدۇ"},{"number":37,"text":"بۇ كۈندە (ئۇ كۈننى) ئىنكار قىلغۇچىلارغا ۋاي"},{"number":38,"text":"بۇ (خالايىقنىڭ ئارىسىدا) ھۆكۈم چىقىرىلىدىغان كۈندۇر، (ئۇ كۈندە) سىلەرنى ۋە ئاۋۋالقىلارنى (يەنى ئۆتكەنكى ئۈممەتلەرنى) (ئاراڭلاردا ھۆكۈم چىقىرىش ئۈچۈن) يىغىمىز"},{"number":39,"text":"ئەگەر (ئازابتىن قۇتۇلۇشقا) بىرەر چارەڭلار بولسا، چارە قىلىپ بېقىڭلار"},{"number":40,"text":"بۇ كۈندە (ئۇ كۈننى) ئىنكار قىلغۇچىلارغا ۋاي"},{"number":41,"text":"شۈبھىسىزكى، تەقۋادارلار سايىلەردىن، بۇلاقلاردىن ۋە كۆڭلى تارتقان مېۋىلەردىن بەھرىمەن بولىدۇ"},{"number":42,"text":"شۈبھىسىزكى، تەقۋادارلار سايىلەردىن، بۇلاقلاردىن ۋە كۆڭلى تارتقان مېۋىلەردىن بەھرىمەن بولىدۇ"},{"number":43,"text":"(ئۇلارغا) «دۇنيادا قىلغان (ياخشى) ئەمەللىرىڭلار ئۈچۈن خۇشال - خۇرام يەڭلار ۋە ئىچىڭلار» (دېيىلىدۇ)"},{"number":44,"text":"شۈبھىسىزكى، بىز ياخشى ئىش قىلغۇچىلارنى مۇشۇنداق مۇكاپاتلايمىز"},{"number":45,"text":"بۇ كۈندە (ئۇ كۈننى) ئىنكار قىلغۇچىلارغا ۋاي"},{"number":46,"text":"(كۇففارلارغا) «(دۇنيانىڭ لەززەتلىرىدىن) ۋاقىتلىق يەڭلار ۋە بەھرىمەن بۇلۇڭلار، شۈبھىسىزكى، سىلەر گۇناھكارسىلەر» (دېيىلىدۇ)"},{"number":47,"text":"بۇ كۈندە (ئۇ كۈننى) ئىنكار قىلغۇچىلارغا ۋاي"},{"number":48,"text":"ئۇلارغا: «رۇكۇ قىلىڭلار» دېيىلسە، ئۇلار رۇكۇ قىلمايدۇ"},{"number":49,"text":"بۇ كۈندە (ئۇ كۈننى) ئىنكار قىلغۇچىلارغا ۋاي"},{"number":50,"text":"ئۇلار (شانلىق دەلىللەرنى ئۆز ئىچىگە ئالغان، پاساھەت - بالاغەتتە ئەڭ يۇقىرى بولغان بۇ قۇرئانغا ئىشەنمىسە) باشقا قايسى سۆزگە ئىشىنىدۇ"}]}