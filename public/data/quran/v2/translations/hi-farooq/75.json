{"number":75,"edition":"hi.farooq","ayahs":[{"number":1,"text":"नहीं, मैं क़सम खाता हूँ क़ियामत के दिन की"},{"number":2,"text":"और नहीं! मैं कसम खाता हूँ मलामत करनेवाली आत्मा की"},{"number":3,"text":"क्या मनुष्य यह समझता है कि हम कदापि उसकी हड्डियों को एकत्र न करेंगे"},{"number":4,"text":"क्यों नहीं, हम उसकी पोरों को ठीक-ठाक करने की सामर्थ्य रखते है"},{"number":5,"text":"बल्कि मनुष्य चाहता है कि अपने आगे ढिठाई करता रहे"},{"number":6,"text":"पूछता है, \"आख़िर क़ियामत का दिन कब आएगा"},{"number":7,"text":"तो जब निगाह चौंधिया जाएगी"},{"number":8,"text":"और चन्द्रमा को ग्रहण लग जाएगा"},{"number":9,"text":"और सूर्य और चन्द्रमा इकट्ठे कर दिए जाएँगे"},{"number":10,"text":"उस दिन मनुष्य कहेगा, \"कहाँ जाऊँ भागकर"},{"number":11,"text":"कुछ नहीं, कोई शरण-स्थल नहीं"},{"number":12,"text":"उस दिन तुम्हारे रब ही ओर जाकर ठहरना है"},{"number":13,"text":"उस दिन मनुष्य को बता दिया जाएगा जो कुछ उसने आगे बढाया और पीछे टाला"},{"number":14,"text":"नहीं, बल्कि मनुष्य स्वयं अपने हाल पर निगाह रखता है"},{"number":15,"text":"यद्यपि उसने अपने कितने ही बहाने पेश किए हो"},{"number":16,"text":"तू उसे शीघ्र पाने के लिए उसके प्रति अपनी ज़बान को न चला"},{"number":17,"text":"हमारे ज़िम्मे है उसे एकत्र करना और उसका पढ़ना"},{"number":18,"text":"अतः जब हम उसे पढ़े तो उसके पठन का अनुसरण कर"},{"number":19,"text":"फिर हमारे ज़िम्मे है उसका स्पष्टीकरण करना"},{"number":20,"text":"कुछ नहीं, बल्कि तुम लोग शीघ्र मिलनेवाली चीज़ (दुनिया) से प्रेम रखते हो"},{"number":21,"text":"और आख़िरत को छोड़ रहे हो"},{"number":22,"text":"किनते ही चहरे उस दिन तरो ताज़ा और प्रफुल्लित होंगे"},{"number":23,"text":"अपने रब की ओर देख रहे होंगे।"},{"number":24,"text":"और कितने ही चेहरे उस दिन उदास और बिगड़े हुए होंगे"},{"number":25,"text":"समझ रहे होंगे कि उनके साथ कमर तोड़ देनेवाला मामला किया जाएगा"},{"number":26,"text":"कुछ नहीं, जब प्राण कंठ को आ लगेंगे"},{"number":27,"text":"और कहा जाएगा, \"कौन है झाड़-फूँक करनेवाला"},{"number":28,"text":"और वह समझ लेगा कि वह जुदाई (का समय) है"},{"number":29,"text":"और पिंडली से पिंडली लिपट जाएगी"},{"number":30,"text":"तुम्हारे रब की ओर उस दिन प्रस्थान होगा"},{"number":31,"text":"किन्तु उसने न तो सत्य माना और न नमाज़ अदा की"},{"number":32,"text":"लेकिन झुठलाया और मुँह मोड़ा"},{"number":33,"text":"फिर अकड़ता हुआ अपने लोगों की ओर चल दिया"},{"number":34,"text":"अफ़सोस है तुझपर और अफ़सोस है"},{"number":35,"text":"फिर अफ़सोस है तुझपर और अफ़सोस है"},{"number":36,"text":"क्या मनुष्य समझता है कि वह यूँ ही स्वतंत्र छोड़ दिया जाएगा"},{"number":37,"text":"क्या वह केवल टपकाए हुए वीर्य की एक बूँद न था"},{"number":38,"text":"फिर वह रक्त की एक फुटकी हुआ, फिर अल्लाह ने उसे रूप दिया और उसके अंग-प्रत्यंग ठीक-ठाक किए"},{"number":39,"text":"और उसकी दो जातियाँ बनाई - पुरुष और स्त्री"},{"number":40,"text":"क्या उसे वह सामर्थ्य प्राप्त- नहीं कि वह मुर्दों को जीवित कर दे"}]}