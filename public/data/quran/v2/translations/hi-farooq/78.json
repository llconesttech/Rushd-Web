{"number":78,"edition":"hi.farooq","ayahs":[{"number":1,"text":"किस चीज़ के विषय में वे आपस में पूछ-गच्छ कर रहे है"},{"number":2,"text":"उस बड़ी ख़बर के सम्बन्ध में"},{"number":3,"text":"जिसमें वे मतभेद रखते है"},{"number":4,"text":"कदापि नहीं, शीघ्र ही वे जान लेंगे।"},{"number":5,"text":"फिर कदापि नहीं, शीघ्र ही वे जान लेंगे।"},{"number":6,"text":"क्या ऐसा नहीं है कि हमने धरती को बिछौना बनाया"},{"number":7,"text":"और पहाड़ों को मेख़े"},{"number":8,"text":"और हमने तुम्हें जोड़-जोड़े पैदा किया"},{"number":9,"text":"और तुम्हारी नींद को थकन दूर करनेवाली बनाया"},{"number":10,"text":"रात को आवरण बनाया"},{"number":11,"text":"और दिन को जीवन-वृति के लिए बनाया"},{"number":12,"text":"और तुम्हारे ऊपर सात सुदृढ़ आकाश निर्मित किए"},{"number":13,"text":"और एक तप्त और प्रकाशमान प्रदीप बनाया"},{"number":14,"text":"और बरस पड़नेवाली घटाओं से हमने मूसलाधार पानी उतारा"},{"number":15,"text":"ताकि हम उसके द्वारा अनाज और वनस्पति उत्पादित करें"},{"number":16,"text":"और सघन बांग़ भी।"},{"number":17,"text":"निस्संदेह फ़ैसले का दिन एक नियत समय है"},{"number":18,"text":"जिस दिन नरसिंघा में फूँक मारी जाएगी, तो तुम गिरोह को गिरोह चले आओगे।"},{"number":19,"text":"और आकाश खोल दिया जाएगा तो द्वार ही द्वार हो जाएँगे"},{"number":20,"text":"और पहाड़ चलाए जाएँगे, तो वे बिल्कुल मरीचिका होकर रह जाएँगे"},{"number":21,"text":"वास्तव में जहन्नम एक घात-स्थल है"},{"number":22,"text":"सरकशों का ठिकाना है"},{"number":23,"text":"वस्तुस्थिति यह है कि वे उसमें मुद्दत पर मुद्दत बिताते रहेंगे"},{"number":24,"text":"वे उसमे न किसी शीतलता का मज़ा चखेगे और न किसी पेय का"},{"number":25,"text":"सिवाय खौलते पानी और बहती पीप-रक्त के"},{"number":26,"text":"यह बदले के रूप में उनके कर्मों के ठीक अनुकूल होगा"},{"number":27,"text":"वास्तव में किसी हिसाब की आशा न रखते थे"},{"number":28,"text":"और उन्होंने हमारी आयतों को ख़ूब झुठलाया"},{"number":29,"text":"और हमने हर चीज़ लिखकर गिन रखी है"},{"number":30,"text":"अब चखो मज़ा कि यातना के अतिरिक्त हम तुम्हारे लिए किसी और चीज़ में बढ़ोत्तरी नहीं करेंगे।"},{"number":31,"text":"निस्सदेह डर रखनेवालों के लिए एक बड़ी सफलता है"},{"number":32,"text":"बाग़ है और अंगूर"},{"number":33,"text":"और नवयौवना समान उम्रवाली"},{"number":34,"text":"और छलक़ता जाम"},{"number":35,"text":"वे उसमें न तो कोई व्यर्थ बात सुनेंगे और न कोई झुठलाने की बात"},{"number":36,"text":"यह तुम्हारे रब की ओर से बदला होगा, हिसाब के अनुसार प्रदत्त"},{"number":37,"text":"वह आकाशों और धरती का और जो कुछ उनके बीच है सबका रब है, अत्यन्त कृपाशील है, उसके सामने बात करना उनके बस में नहीं होगा"},{"number":38,"text":"जिस दिन रूह और फ़रिश्ते पक्तिबद्ध खड़े होंगे, वे बोलेंगे नहीं, सिवाय उस व्यक्ति के जिसे रहमान अनुमति दे और जो ठीक बात कहे"},{"number":39,"text":"वह दिन सत्य है। अब जो कोई चाहे अपने रब की ओर रुज करे"},{"number":40,"text":"हमने तुम्हें निकट आ लगी यातना से सावधान कर दिया है। जिस दिन मनुष्य देख लेगा जो कुछ उसके हाथों ने आगे भेजा, और इनकार करनेवाला कहेगा, \"ऐ काश! कि मैं मिट्टी होता"}]}