{"number":96,"edition":"hi.farooq","ayahs":[{"number":1,"text":"पढ़ो, अपने रब के नाम के साथ जिसने पैदा किया"},{"number":2,"text":"पैदा किया मनुष्य को जमे हुए ख़ून के एक लोथड़े से"},{"number":3,"text":"पढ़ो, हाल यह है कि तुम्हारा रब बड़ा ही उदार है"},{"number":4,"text":"जिसने क़लम के द्वारा शिक्षा दी"},{"number":5,"text":"मनुष्य को वह ज्ञान प्रदान किया जिस वह न जानता था"},{"number":6,"text":"कदापि नहीं, मनुष्य सरकशी करता है"},{"number":7,"text":"इसलिए कि वह अपने आपको आत्मनिर्भर देखता है"},{"number":8,"text":"निश्चय ही तुम्हारे रब ही की ओर पलटना है"},{"number":9,"text":"क्या तुमने देखा उस व्यक्ति को"},{"number":10,"text":"जो एक बन्दे को रोकता है, जब वह नमाज़ अदा करता है"},{"number":11,"text":"तुम्हारा क्या विचार है? यदि वह सीधे मार्ग पर हो"},{"number":12,"text":"या परहेज़गारी का हुक्म दे (उसके अच्छा होने में क्या संदेह है)"},{"number":13,"text":"तुम्हारा क्या विचार है? यदि उस (रोकनेवाले) ने झुठलाया और मुँह मोड़ा (तो उसके बुरा होने में क्या संदेह है)"},{"number":14,"text":"क्या उसने नहीं जाना कि अल्लाह देख रहा है"},{"number":15,"text":"कदापि नहीं, यदि वह बाज़ न आया तो हम चोटी पकड़कर घसीटेंगे"},{"number":16,"text":"झूठी, ख़ताकार चोटी"},{"number":17,"text":"अब बुला ले वह अपनी मजलिस को"},{"number":18,"text":"हम भी बुलाए लेते है सिपाहियों को"},{"number":19,"text":"कदापि नहीं, उसकी बात न मानो और सजदे करते और क़रीब होते रहो"}]}