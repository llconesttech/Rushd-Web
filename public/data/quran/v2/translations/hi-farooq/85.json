{"number":85,"edition":"hi.farooq","ayahs":[{"number":1,"text":"साक्षी है बुर्जोंवाला आकाश"},{"number":2,"text":"और वह दिन जिसका वादा किया गया है"},{"number":3,"text":"और देखनेवाला, और जो देखा गया"},{"number":4,"text":"विनष्ट हों खाईवाले"},{"number":5,"text":"ईधन भरी आगवाले"},{"number":6,"text":"जबकि वे वहाँ बैठे होंगे"},{"number":7,"text":"और वे जो कुछ ईमानवालों के साथ करते रहे, उसे देखेंगे"},{"number":8,"text":"उन्होंने उन (ईमानवालों) से केवल इस कारण बदला लिया और शत्रुता की कि वे उस अल्लाह पर ईमान रखते थे जो अत्यन्त प्रभुत्वशाली, प्रशंसनीय है"},{"number":9,"text":"जिसके लिए आकाशों और धरती की बादशाही है। और अल्लाह हर चीज़ का साक्षी है"},{"number":10,"text":"जिन लोगों ने ईमानवाले पुरुषों और ईमानवाली स्त्रियों को सताया और आज़माईश में डाला, फिर तौबा न की, निश्चय ही उनके लिए जहन्नम की यातना है और उनके लिए जलने की यातना है"},{"number":11,"text":"निश्चय ही जो लोग ईमान लाए और उन्होंने अच्छे कर्म किए उनके लिए बाग़ है, जिनके नीचे नहरें बह रही होगी। वही है बड़ी सफलता"},{"number":12,"text":"वास्तव में तुम्हारे रब की पकड़ बड़ी ही सख़्त है"},{"number":13,"text":"वही आरम्भ करता है और वही पुनरावृत्ति करता है"},{"number":14,"text":"वह बड़ा क्षमाशील, बहुत प्रेम करनेवाला है"},{"number":15,"text":"सिंहासन का स्वामी है, बडा गौरवशाली"},{"number":16,"text":"जो चाहे उसे कर डालनेवाला"},{"number":17,"text":"क्या तुम्हें उन सेनाओं की भी ख़बर पहुँची हैं"},{"number":18,"text":"फ़िरऔन और समूद की"},{"number":19,"text":"नहीं, बल्कि जिन लोगों ने इनकार किया है, वे झुठलाने में लगे हुए है"},{"number":20,"text":"हालाँकि अल्लाह उन्हें घेरे हुए है, उनके आगे-पीछे से"},{"number":21,"text":"नहीं, बल्कि वह तो गौरव क़ुरआन है"},{"number":22,"text":"सुरक्षित पट्टिका में अंकित है"}]}