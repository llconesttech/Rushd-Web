{"number":82,"edition":"hi.farooq","ayahs":[{"number":1,"text":"जबकि आकाश फट जाएगा"},{"number":2,"text":"और जबकि तारे बिखर जाएँगे"},{"number":3,"text":"और जबकि समुद्र बह पड़ेंगे"},{"number":4,"text":"और जबकि क़बें उखेड़ दी जाएँगी"},{"number":5,"text":"तब हर व्यक्ति जान लेगा जिसे उसने प्राथमिकता दी और पीछे डाला"},{"number":6,"text":"ऐ मनुष्य! किस चीज़ ने तुझे अपने उदार प्रभु के विषय में धोखे में डाल रखा हैं"},{"number":7,"text":"जिसने तेरा प्रारूप बनाया, फिर नख-शिख से तुझे दुरुस्त किया और तुझे संतुलन प्रदान किया"},{"number":8,"text":"जिस रूप में चाहा उसने तुझे जोड़कर तैयार किया"},{"number":9,"text":"कुछ नहीं, बल्कि तुम बदला दिए जाने का झुठलाते हो"},{"number":10,"text":"जबकि तुमपर निगरानी करनेवाले नियुक्त हैं"},{"number":11,"text":"प्रतिष्ठित लिपिक"},{"number":12,"text":"वे जान रहे होते है जो कुछ भी तुम लोग करते हो"},{"number":13,"text":"निस्संदेह वफ़ादार लोग नेमतों में होंगे"},{"number":14,"text":"और निश्चय ही दुराचारी भड़कती हुई आग में"},{"number":15,"text":"जिसमें वे बदले के दिन प्रवेश करेंगे"},{"number":16,"text":"और उससे वे ओझल नहीं होंगे"},{"number":17,"text":"और तुम्हें क्या मालूम कि बदले का दिन क्या है"},{"number":18,"text":"फिर तुम्हें क्या मालूम कि बदले का दिन क्या है"},{"number":19,"text":"जिस दिन कोई व्यक्ति किसी व्यक्ति के लिए किसी चीज़ का अधिकारी न होगा, मामला उस दिन अल्लाह ही के हाथ में होगा"}]}