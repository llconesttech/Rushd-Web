{"number":55,"edition":"hi.farooq","ayahs":[{"number":1,"text":"रहमान ने"},{"number":2,"text":"क़ुरआन सिखाया"},{"number":3,"text":"उसी ने मनुष्य को पैदा किया"},{"number":4,"text":"उसे बोलना सिखाया"},{"number":5,"text":"सूर्य और चन्द्रमा एक हिसाब के पाबन्द है"},{"number":6,"text":"और तारे और वृक्ष सजदा करते है"},{"number":7,"text":"उसने आकाश को ऊँचा किया और संतुलन स्थापित किया"},{"number":8,"text":"कि तुम भी तुला में सीमा का उल्लंघन न करो"},{"number":9,"text":"न्याय के साथ ठीक-ठीक तौलो और तौल में कमी न करो।"},{"number":10,"text":"और धरती को उसने सृष्टल प्राणियों के लिए बनाया"},{"number":11,"text":"उसमें स्वादिष्ट फल है और खजूर के वृक्ष है, जिनके फल आवरणों में लिपटे हुए है"},{"number":12,"text":"और भुसवाले अनाज भी और सुगंधित बेल-बूटा भी"},{"number":13,"text":"तो तुम दोनों अपने रब की अनुकम्पाओं में से किस-किस को झुठलाओगे"},{"number":14,"text":"उसने मनुष्य को ठीकरी जैसी खनखनाती हुए मिट्टी से पैदा किया"},{"number":15,"text":"और जिन्न को उसने आग की लपट से पैदा किया"},{"number":16,"text":"फिर तुम दोनों अपने रब की सामर्थ्यों में से किस-किस को झुठलाओगे"},{"number":17,"text":"वह दो पूर्व का रब है और दो पश्चिम का रब भी।"},{"number":18,"text":"फिर तुम दोनों अपने रब की महानताओं में से किस-किस को झुठलाओगे"},{"number":19,"text":"उसने दो समुद्रो को प्रवाहित कर दिया, जो आपस में मिल रहे होते है।"},{"number":20,"text":"उन दोनों के बीच एक परदा बाधक होता है, जिसका वे अतिक्रमण नहीं करते"},{"number":21,"text":"तो तुम दोनों अपने रब के चमत्कारों में से किस-किस को झुठलाओगे"},{"number":22,"text":"उन (समुद्रों) से मोती और मूँगा निकलता है।"},{"number":23,"text":"अतः तुम दोनों अपने रब के चमत्कारों में से किस-किस को झुठलाओगे"},{"number":24,"text":"उसी के बस में है समुद्र में पहाड़ो की तरह उठे हुए जहाज़"},{"number":25,"text":"तो तुम दोनों अपने रब की अनुकम्पाओं में से किस-किस को झुठलाओग"},{"number":26,"text":"प्रत्येक जो भी इस (धरती) पर है, नाशवान है"},{"number":27,"text":"किन्तु तुम्हारे रब का प्रतापवान और उदार स्वरूप शेष रहनेवाला है"},{"number":28,"text":"अतः तुम दोनों अपने रब के चमत्कारों में से किस-किस को झुठलाओगं"},{"number":29,"text":"आकाशों और धरती में जो भी है उसी से माँगता है। उसकी नित्य नई शान है"},{"number":30,"text":"अतः तुम दोनों अपने रब की अनुकम्पाओं में से किस-किस को झुठलाओगे"},{"number":31,"text":"ऐ दोनों बोझों! शीघ्र ही हम तुम्हारे लिए निवृत हुए जाते है"},{"number":32,"text":"तो तुम दोनों अपने रब की अनुकम्पाओं में से किस-किस को झुठलाओगे"},{"number":33,"text":"ऐ जिन्नों और मनुष्यों के गिरोह! यदि तुममें हो सके कि आकाशों और धरती की सीमाओं को पार कर सको, तो पार कर जाओ; तुम कदापि पार नहीं कर सकते बिना अधिकार-शक्ति के"},{"number":34,"text":"अतः तुम दोनों अपने रब की सामर्थ्यों में से किस-किस को झुठलाओगे"},{"number":35,"text":"अतः तुम दोनों पर अग्नि-ज्वाला और धुएँवाला अंगारा (पिघला ताँबा) छोड़ दिया जाएगा, फिर तुम मुक़ाबला न कर सकोगे।"},{"number":36,"text":"अतः तुम दोनों अपने रब की सामर्थ्यों में से किस-किस को झुठलाओगे"},{"number":37,"text":"फिर जब आकाश फट जाएगा और लाल चमड़े की तरह लाल हो जाएगा।"},{"number":38,"text":"अतः तुम दोनों अपने रब के चमत्कारों में से किस-किस को झुठलाओगे"},{"number":39,"text":"फिर उस दिन न किसी मनुष्य से उसके गुनाह के विषय में पूछा जाएगा न किसी जिन्न से"},{"number":40,"text":"अतः तुम दोनों अपने रब के चमत्कारों में से किस-किस को झुठलाओगे"},{"number":41,"text":"अपराधी अपने चहरों से पहचान लिए जाएँगे और उनके माथे के बालों और टाँगों द्वारा पकड़ लिया जाएगा"},{"number":42,"text":"अतः तुम दोनों अपने रब की सामर्थ्यों में से किस-किस को झुठलाओगे"},{"number":43,"text":"यही वह जहन्नम है जिसे अपराधी लोग झूठ ठहराते रहे है"},{"number":44,"text":"वे उनके और खौलते हुए पानी के बीच चक्कर लगा रहें होंगे"},{"number":45,"text":"फिर तुम दोनों अपने रब के सामर्थ्यों में से किस-किस को झुठलाओगे"},{"number":46,"text":"किन्तु जो अपने रब के सामने खड़े होने का डर रखता होगा, उसके लिए दो बाग़ है।"},{"number":47,"text":"तो तुम दोनों अपने रब की अनुकम्पाओं में से किस-किस को झुठलाओगे"},{"number":48,"text":"घनी डालियोंवाले"},{"number":49,"text":"अतः तुम दोनों अपने रब के उपकारों में से किस-किस को झुठलाओगे"},{"number":50,"text":"उन दोनो (बाग़ो) में दो प्रवाहित स्रोत है।"},{"number":51,"text":"अतः तुम दोनों अपने रब की अनुकम्पाओं में से किस-किस को झुठलाओगे"},{"number":52,"text":"उन दोनों (बाग़ो) मे हर स्वादिष्ट फल की दो-दो किस्में हैं"},{"number":53,"text":"अतः तुम दोनो रब के चमत्कारों में से किस-किस को झुठलाओगे"},{"number":54,"text":"वे ऐसे बिछौनो पर तकिया लगाए हुए होंगे जिनके अस्तर गाढे रेशम के होंगे, और दोनों बाग़ो के फल झुके हुए निकट ही होंगे।"},{"number":55,"text":"अतः तुम अपने रब के चमत्कारों में से किस-किस को झुठलाओगे"},{"number":56,"text":"उन (अनुकम्पाओं) में निगाह बचाए रखनेवाली (सुन्दर) स्त्रियाँ होंगी, जिन्हें उनसे पहले न किसी मनुष्य ने हाथ लगाया और न किसी जिन्न ने"},{"number":57,"text":"फिर तुम दोनों अपने रब की अनुकम्पाओं में से किस-किस को झुठलाओगे"},{"number":58,"text":"मानो वे लाल (याकूत) और प्रवाल (मूँगा) है।"},{"number":59,"text":"अतः तुम दोनों अपने रब की अनुकम्पाओं में से किस-किस को झुठलाओगे"},{"number":60,"text":"अच्छाई का बदला अच्छाई के सिवा और क्या हो सकता है"},{"number":61,"text":"अतः तुम दोनों अपने रब की अनुकम्पाओं में से किस-किस को झुठलाओगे"},{"number":62,"text":"उन दोनों से हटकर दो और बाग़ है।"},{"number":63,"text":"फिर तुम दोनों अपने रब की अनुकम्पाओं में से किस-किस को झुठलाओगे"},{"number":64,"text":"गहरे हरित"},{"number":65,"text":"अतः तुम दोनों अपने रब की अनुकम्पाओं में से किस-किस को झुठलाओगे"},{"number":66,"text":"उन दोनों (बाग़ो) में दो स्रोत है जोश मारते हुए"},{"number":67,"text":"अतः तुम दोनों अपने रब के चमत्कारों में से किस-किस को झुठलाओगे"},{"number":68,"text":"उनमें है स्वादिष्ट फल और खजूर और अनार"},{"number":69,"text":"अतः तुम दोनों अपने रब की अनुकम्पाओं में से किस-किस को झुठलाओगे"},{"number":70,"text":"उनमें भली और सुन्दर स्त्रियाँ होंगी।"},{"number":71,"text":"तो तुम दोनों अपने रब की अनुकम्पाओं में से किस-किस को झुठलाओगे"},{"number":72,"text":"हूरें (परम रूपवती स्त्रियाँ) ख़ेमों में रहनेवाली"},{"number":73,"text":"अतः तुम दोनों अपने रब के चमत्कारों में से किस-किस को झुठलाओगे"},{"number":74,"text":"जिन्हें उससे पहले न किसी मनुष्य ने हाथ लगाया होगा और न किसी जिन्न ने।"},{"number":75,"text":"अतः तुम दोनों अपने रब की अनुकम्पाओं में से किस-किस को झुठलाओगे"},{"number":76,"text":"वे हरे रेशमी गद्दो और उत्कृष्ट् और असाधारण क़ालीनों पर तकिया लगाए होंगे"},{"number":77,"text":"अतः तुम दोनों अपने रब की अनुकम्पाओं में से किस-किस को झुठलाओगे"},{"number":78,"text":"बड़ा ही बरकतवाला नाम है तुम्हारे प्रतापवान और उदार रब का"}]}