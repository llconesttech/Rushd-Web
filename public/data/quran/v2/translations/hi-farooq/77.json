{"number":77,"edition":"hi.farooq","ayahs":[{"number":1,"text":"साक्षी है वे (हवाएँ) जिनकी चोटी छोड़ दी जाती है"},{"number":2,"text":"फिर ख़ूब तेज़ हो जाती है"},{"number":3,"text":"और (बादलों को) उठाकर फैलाती है"},{"number":4,"text":"फिर मामला करती है अलग-अलग"},{"number":5,"text":"फिर पेश करती है याददिहानी"},{"number":6,"text":"इल्ज़ाम उतारने या चेतावनी देने के लिए"},{"number":7,"text":"निस्संदेह जिसका वादा तुमसे किया जा रहा है वह निश्चित ही घटित होकर रहेगा"},{"number":8,"text":"अतः जब तारे विलुप्त (प्रकाशहीन) हो जाएँगे"},{"number":9,"text":"और जब आकाश फट जाएगा"},{"number":10,"text":"और पहाड़ चूर्ण-विचूर्ण होकर बिखर जाएँगे"},{"number":11,"text":"और जब रसूलों का हाल यह होगा कि उन का समय नियत कर दिया गया होगा"},{"number":12,"text":"किस दिन के लिए वे टाले गए है"},{"number":13,"text":"फ़ैसले के दिन के लिए"},{"number":14,"text":"और तुम्हें क्या मालूम कि वह फ़ैसले का दिन क्या है"},{"number":15,"text":"तबाही है उस दिन झूठलाने-वालों की"},{"number":16,"text":"क्या ऐसा नहीं हुआ कि हमने पहलों को विनष्ट किया"},{"number":17,"text":"फिर उन्हीं के पीछे बादवालों को भी लगाते रहे"},{"number":18,"text":"अपराधियों के साथ हम ऐसा ही करते है"},{"number":19,"text":"तबाही है उस दिन झुठलानेवालो की"},{"number":20,"text":"क्या ऐस नहीं है कि हमने तुम्हे तुच्छ जल से पैदा किया"},{"number":21,"text":"फिर हमने उसे एक सुरक्षित टिकने की जगह रखा"},{"number":22,"text":"एक ज्ञात और निश्चित अवधि तक"},{"number":23,"text":"फिर हमने अन्दाजा ठहराया, तो हम क्या ही अच्छा अन्दाज़ा ठहरानेवाले है"},{"number":24,"text":"तबाही है उस दिन झूठलानेवालों की"},{"number":25,"text":"क्या ऐसा नहीं है कि हमने धरती को समेट रखनेवाली बनाया"},{"number":26,"text":"ज़िन्दों को भी और मुर्दों को भी"},{"number":27,"text":"और उसमें ऊँचे-ऊँचे पहाड़ जमाए और तुम्हें मीठा पानी पिलाया"},{"number":28,"text":"तबाही है उस दिन झुठलानेवालों की"},{"number":29,"text":"चलो उस चीज़ की ओर जिसे तुम झुठलाते रहे हो"},{"number":30,"text":"चलो तीन शाखाओंवाली छाया की ओर"},{"number":31,"text":"जिसमें न छाँव है और न वह अग्नि-ज्वाला से बचा सकती है"},{"number":32,"text":"निस्संदेह वे (ज्वालाएँ) महल जैसी (ऊँची) चिंगारियाँ फेंकती है"},{"number":33,"text":"मानो वे पीले ऊँट हैं"},{"number":34,"text":"तबाही है उस झुठलानेवालों की"},{"number":35,"text":"यह वह दिन है कि वे कुछ बोल नहीं रहे है"},{"number":36,"text":"तो कोई उज़ पेश करें, (बात यह है कि) उन्हें बोलने की अनुमति नहीं दी जा रही है"},{"number":37,"text":"तबाही है उस दिन झुठलानेवालों की"},{"number":38,"text":"यह फ़ैसले का दिन है, हमने तुम्हें भी और पहलों को भी इकट्ठा कर दिया"},{"number":39,"text":"अब यदि तुम्हारे पास कोई चाल है तो मेरे विरुद्ध चलो।"},{"number":40,"text":"तबाही है उस दिन झुठलानेवालो की"},{"number":41,"text":"निस्संदेह डर रखनेवाले छाँवों और स्रोतों में है"},{"number":42,"text":"और उन फलों के बीच जो वे चाहे"},{"number":43,"text":"खाओ-पियो मज़े से, उस कर्मों के बदले में जो तुम करते रहे हो।"},{"number":44,"text":"निश्चय ही उत्तमकारों को हम ऐसा ही बदला देते है"},{"number":45,"text":"तबाही है उस दिन झुठलानेवालों की"},{"number":46,"text":"खा लो और मज़े कर लो थोड़ा-सा, वास्तव में तुम अपराधी हो"},{"number":47,"text":"तबाही है उस दिन झुठलानेवालों की"},{"number":48,"text":"जब उनसे कहा जाता है कि \"झुको! तो नहीं झुकते।"},{"number":49,"text":"तबाही है उस दिन झुठलानेवालों की"},{"number":50,"text":"अब आख़िर इसके पश्चात किस वाणी पर वे ईमान लाएँगे"}]}