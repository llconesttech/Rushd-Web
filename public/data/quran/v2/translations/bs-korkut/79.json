{"number":79,"edition":"bs.korkut","ayahs":[{"number":1,"text":"Tako Mi onih koji čupaju grubo"},{"number":2,"text":"i onih koji vade blago"},{"number":3,"text":"i onih koji plove brzo"},{"number":4,"text":"pa naređenja izvršavaju žurno"},{"number":5,"text":"i sređuju ono što nije sređeno…"},{"number":6,"text":"na Dan kada se Zemlja potresom zatrese"},{"number":7,"text":"za kojim će slijediti sljedeći –"},{"number":8,"text":"srca toga dana biće uznemirena"},{"number":9,"text":"a pogledi njihovi oboreni"},{"number":10,"text":"Ovi pitaju: \"Zar ćemo, zaista, biti opet ono što smo sada"},{"number":11,"text":"Zar kad truhle kosti postanemo"},{"number":12,"text":"i još kažu: \"E tada bismo mi bili izgubljeni"},{"number":13,"text":"A biće to samo povik jedan"},{"number":14,"text":"i evo njih – na Zemlji"},{"number":15,"text":"Da li je do tebe doprla vijest o Musau"},{"number":16,"text":"kad ga je Gospodar njegov u svetoj dolini Tuva zovnuo"},{"number":17,"text":"Idi faraonu, on se osilio"},{"number":18,"text":"i reci: 'Da li bi ti da se očistiš"},{"number":19,"text":"da te o Gospodaru tvome poučim, pa da Ga se bojiš"},{"number":20,"text":"I onda mu je najveće čudo pokazao"},{"number":21,"text":"ali je on porekao i nije poslušao"},{"number":22,"text":"već se okrenuo i potrudio"},{"number":23,"text":"i sabrao i povikao"},{"number":24,"text":"Ja sam gospodar vaš najveći!\" – on je rekao"},{"number":25,"text":"i Allah ga je i za ove i za one prijašnje riječi kaznio"},{"number":26,"text":"To je pouka za onoga koji se bude Allaha bojao"},{"number":27,"text":"A šta je teže: vas ili nebo stvoriti? On ga je sazdao"},{"number":28,"text":"svod njegov visoko digao i usavršio"},{"number":29,"text":"noći njegove mračnim, a dane svijetlim učinio"},{"number":30,"text":"Poslije toga je Zemlju poravnao"},{"number":31,"text":"iz nje je vodu i pašnjake izveo"},{"number":32,"text":"i planine nepomičnim učinio –"},{"number":33,"text":"na uživanje vama i stoci vašoj"},{"number":34,"text":"A kada dođe nevolja najveća"},{"number":35,"text":"Dan kada se čovjek bude sjećao onoga što je radio"},{"number":36,"text":"i kada se Džehennem svakome ko vidi bude ukazao"},{"number":37,"text":"onda će onome koji je obijestan bio"},{"number":38,"text":"i život na ovome svijetu više volio"},{"number":39,"text":"Džehennem prebivalište postati sigurno"},{"number":40,"text":"A onome koji je pred dostojanstvom Gospodara svoga strepio i dušu od prohtjeva uzdržao"},{"number":41,"text":"Džennet će boravište biti sigurno"},{"number":42,"text":"Pitaju te o Smaku svijeta: \"Kada će se dogoditi"},{"number":43,"text":"Ti ne znaš, pa kako da o njemu zboriš"},{"number":44,"text":"o njemu samo Gospodar tvoj zna"},{"number":45,"text":"Tvoja opomena će koristiti samo onome koji ga se bude bojao"},{"number":46,"text":"a njima će se učiniti, onoga Dana kada ga dožive, da su samo jednu večer ili jedno jutro njezino ostali"}]}