{"number":77,"edition":"bs.korkut","ayahs":[{"number":1,"text":"Tako mi onih koji se jedan za drugim šalju"},{"number":2,"text":"pa kao vihor hite"},{"number":3,"text":"i onih koji objavljuju"},{"number":4,"text":"pa razdvajaju"},{"number":5,"text":"i Objavu dostavljaju"},{"number":6,"text":"opravdanje ili opomenu –"},{"number":7,"text":"sigurno će biti ono čime vam se prijeti"},{"number":8,"text":"Kada zvijezde sjaj izgube"},{"number":9,"text":"i kada se nebo otvori"},{"number":10,"text":"i kada se planine u prah zdrobe"},{"number":11,"text":"i kada se poslanici u određeno vrijeme skupe…"},{"number":12,"text":"Do kojeg dana je to odloženo?\" –"},{"number":13,"text":"Do Dana sudnjeg"},{"number":14,"text":"A znaš li ti šta je Dan sudnji? –"},{"number":15,"text":"Teško toga dana poricateljima"},{"number":16,"text":"Zar Mi nismo drevne narode uništili"},{"number":17,"text":"i poslije njih i one koji su za njima dolazili"},{"number":18,"text":"Isto tako ćemo sa svim grješnicima postupiti"},{"number":19,"text":"Teško toga dana poricateljima"},{"number":20,"text":"Zar vas od neznatne tekućine ne stvaramo"},{"number":21,"text":"koju na pouzdano mjesto stavljamo"},{"number":22,"text":"do roka određenoga"},{"number":23,"text":"Takva je Naša moć; a kako smo Mi samo moćni! –"},{"number":24,"text":"Teško toga dana poricateljima"},{"number":25,"text":"Zar Mi nismo učinili Zemlju sabiralištem"},{"number":26,"text":"živih i mrtvih"},{"number":27,"text":"i na njoj nepomične visoke planine postavili, i zar vam Mi ne dajemo da slatku vodu pijete? –"},{"number":28,"text":"Teško toga dana poricateljima"},{"number":29,"text":"Idite prema onome što ste neistinom smatrali"},{"number":30,"text":"idite prema dimu u tri prama razdvojenom"},{"number":31,"text":"koji hlada neće davati i koji od plamena neće zaklanjati"},{"number":32,"text":"On će kao kule bacati iskre"},{"number":33,"text":"kao da su kamile riđe. –"},{"number":34,"text":"Teško toga dana poricateljima"},{"number":35,"text":"Ovo je dan u kome oni neće ni prozboriti"},{"number":36,"text":"i pravdanje im neće dozvoljeno biti. –"},{"number":37,"text":"Teško toga dana poricateljima"},{"number":38,"text":"Ovo je Dan sudnji, i vas i narode drevne ćemo sakupiti"},{"number":39,"text":"pa ako se lukavstvom kakvim budete znali poslužiti, dovijte se protiv Mene! –"},{"number":40,"text":"Teško toga dana poricateljima"},{"number":41,"text":"Oni koji su se Allaha bojali biće među izvorima, u gustim baščama"},{"number":42,"text":"i među voćem koje budu željeli"},{"number":43,"text":"Jedite i pijte, prijatno neka vam je! – za ono što ste radili"},{"number":44,"text":"Tako ćemo Mi one koji čine dobra djela nagraditi. –"},{"number":45,"text":"Teško toga dana poricateljima"},{"number":46,"text":"Jedite i naslađujte se, ali zakratko! – vi ste, zaista, grješnici!\" –"},{"number":47,"text":"Teško toga dana poricateljima! –"},{"number":48,"text":"jer kad im se govorilo: \"Budite prema Allahu ponizni!\" – oni to nisu htjeli biti. –"},{"number":49,"text":"Teško toga dana poricateljima"},{"number":50,"text":"Pa u koji će govor, ako ne u Kur'an, vjerovati"}]}