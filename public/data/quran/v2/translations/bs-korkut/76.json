{"number":76,"edition":"bs.korkut","ayahs":[{"number":1,"text":"Zar je to davno bilo kad čovjek nije bio spomena vrijedan"},{"number":2,"text":"Mi čovjeka od smjese sjemena stvaramo da bismo ga na kušnju stavili i činimo da on čuje i vidi"},{"number":3,"text":"Mi mu na Pravi put ukazujemo, a njegovo je da li će zahvalan ili nezahvalan biti"},{"number":4,"text":"Mi smo za nevjernike okove i sindžire i oganj razbuktali pripremili"},{"number":5,"text":"Čestiti će iz pehara piti kamforom začinjeno piće"},{"number":6,"text":"sa izvora iz kojeg će samo Allahovi štićenici piti, i koji će kuda hoće bez muke razvoditi"},{"number":7,"text":"Oni su zavjet ispunjavali plašeći se Dana čija će kob svuda prisutna biti"},{"number":8,"text":"i hranu su davali – mada su je i sami željeli – siromahu i siročetu i sužnju"},{"number":9,"text":"Mi vas samo za Allahovu ljubav hranimo, od vas ni priznanja ni zahvalnosti ne tražimo"},{"number":10,"text":"Mi se Gospodara našeg bojimo, onog Dana kada će lica smrknuta i namrgođena biti"},{"number":11,"text":"I njih će Allah strahote toga Dana sačuvati i blaženstvo i radost im darovati"},{"number":12,"text":"i Džennetom i svilom ih za ono što su trpjeli nagraditi"},{"number":13,"text":"naslonjeni na divanima, oni u njemu ni mraz ni žegu neće osjetiti"},{"number":14,"text":"i blizu će im hladovina njegova biti, a plodovi njegovi će im nadohvat ruke stajati"},{"number":15,"text":"Služiće ih iz srebrenih posuda i čaša prozirnih"},{"number":16,"text":"prozirnih, od srebra, čiju će veličinu prema željama njihovim odrediti"},{"number":17,"text":"U njemu će iz čaše piće inbirom začinjeno piti"},{"number":18,"text":"sa izvora u Džennetu, koji će se Selsebil zvati"},{"number":19,"text":"Služiće ih vječno mlada posluga – da ih vidiš, pomislio bi da su biser prosutī"},{"number":20,"text":"I kud god pogledaš, vidjećeš udobnost i carstvo prostrano"},{"number":21,"text":"Na njima će biti odijela od tanke zelene svile, i od teške svile, nakićeni narukvicama od srebra, i daće im Gospodar njihov da piju čisto piće"},{"number":22,"text":"To vam je nagrada; vaš trud je dostojan blagodarnosti"},{"number":23,"text":"Od vremena do vremena Mi objavljujemo Kur'an tebi"},{"number":24,"text":"zato izdrži do odluke Gospodara tvoga, i ne slušaj ni grješnika ni nevjernika njihova"},{"number":25,"text":"I spominji ime Gospodara svoga ujutro i predvečer"},{"number":26,"text":"i u jednom dijelu noći radi Njega molitvu obavljaj, i dugo Ga noću hvali"},{"number":27,"text":"A ovi, oni život na ovom svijetu vole doista, a ništa ih se ne tiče Dan tegobni, koji ih čeka"},{"number":28,"text":"Mi ih stvaramo i zglobove im vezujemo, a ako htjednemo, zamijenićemo ih njima sličnim"},{"number":29,"text":"Ovo je pouka, pa ko hoće držaće se puta koji Gospodaru njegovu vodi –"},{"number":30,"text":"a vi ćete htjeti samo ono što Allah hoće – Allah, uistinu, sve zna i mudar je"},{"number":31,"text":"On koga hoće uvodi u milost Svoju, a nevjernicima je pripremio tešku patnju"}]}