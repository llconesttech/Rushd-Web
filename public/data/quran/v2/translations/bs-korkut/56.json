{"number":56,"edition":"bs.korkut","ayahs":[{"number":1,"text":"Kada se Događaj dogodi –"},{"number":2,"text":"događanje njegovo niko neće poricati –"},{"number":3,"text":"neke će poniziti, a neke uzvisiti"},{"number":4,"text":"kad se Zemlja jako potrese"},{"number":5,"text":"i brda se u komadiće zdrobe"},{"number":6,"text":"i postanu prašina razasuta"},{"number":7,"text":"vas će tri vrste biti"},{"number":8,"text":"oni sretni – ko su sretni"},{"number":9,"text":"i oni nesretni – ko su nesretni"},{"number":10,"text":"i oni prvi – uvijek prvi"},{"number":11,"text":"Oni će Allahu bliski biti"},{"number":12,"text":"u džennetskim baščama naslada –"},{"number":13,"text":"biće ih mnogo od naroda drevnih"},{"number":14,"text":"a malo od kasnijih –"},{"number":15,"text":"na divanima izvezenim"},{"number":16,"text":"jedni prema drugima na njima će naslonjeni biti"},{"number":17,"text":"služiće ih vječno mladi mladići"},{"number":18,"text":"sa čašama i ibricima i peharom punim pića iz izvora tekućeg –"},{"number":19,"text":"od koga ih glava neće boljeti i zbog kojeg neće pamet izgubiti –"},{"number":20,"text":"i voćem koje će sami birati"},{"number":21,"text":"i mesom ptičijim kakvo budu željeli"},{"number":22,"text":"U njima će biti i hurije očiju krupnih"},{"number":23,"text":"slične biseru u školjkama skrivenom –"},{"number":24,"text":"kao nagrada za ono što su činili"},{"number":25,"text":"U njima neće slušati prazne besjede ni govor grješni"},{"number":26,"text":"nego samo riječi: \"Mir, mir"},{"number":27,"text":"A onî sretni – ko su sretni"},{"number":28,"text":"Biće među lotosovim drvećem bez bodlji"},{"number":29,"text":"i među bananama plodovima nanizanim"},{"number":30,"text":"i u hladovini prostranoj"},{"number":31,"text":"pored vode tekuće"},{"number":32,"text":"i usred voća svakovrsnog"},{"number":33,"text":"kojeg će uvijek imati i koje neće zabranjeno biti"},{"number":34,"text":"i na posteljama uzdignutim"},{"number":35,"text":"Stvaranjem novim Mi ćemo hurije stvoriti"},{"number":36,"text":"i djevicama ih učiniti"},{"number":37,"text":"milim muževima njihovim, i godina istih"},{"number":38,"text":"za one sretne"},{"number":39,"text":"biće ih mnogo od naroda drevnih"},{"number":40,"text":"a mnogo i od kasnijih"},{"number":41,"text":"A onî nesretni – ko su nesretni"},{"number":42,"text":"Oni će biti u vatri užarenoj i vodi ključaloj"},{"number":43,"text":"i u sjeni dima čađavog"},{"number":44,"text":"u kojoj neće biti svježine ni ikakve dobrine"},{"number":45,"text":"Oni su prije toga raskošnim životom živjeli"},{"number":46,"text":"i uporno teške grijehe činili"},{"number":47,"text":"i govorili: \"Zar kada umremo i zemlja i kosti postanemo – zar ćemo zbilja biti oživljeni"},{"number":48,"text":"zar i drevni naši preci"},{"number":49,"text":"Reci: \"I drevni i kasniji"},{"number":50,"text":"u određeno vrijeme, jednog određenog dana biće sakupljeni"},{"number":51,"text":"i tada ćete vi, o zabludjeli, koji poričete oživljenje"},{"number":52,"text":"sigurno, s drveta Zekkum jesti"},{"number":53,"text":"i njime ćete trbuhe puniti"},{"number":54,"text":"pa zatim na to ključalu vodu piti"},{"number":55,"text":"poput kamila koje ne mogu žeđ ugasiti"},{"number":56,"text":"to će na onome svijetu biti gošćenje njihovo"},{"number":57,"text":"Mi vas stvaramo – pa zašto ne povjerujete"},{"number":58,"text":"Kažite vi Meni: da li sjemenu koje ubacujete"},{"number":59,"text":"vi oblik dajete ili Mi to činimo"},{"number":60,"text":"Mi određujemo kada će ko od vas umrijeti, i niko nas ne može spriječiti"},{"number":61,"text":"da likove vaše izmijenimo i da vas iznova u likovima koje vi ne poznajete stvorimo"},{"number":62,"text":"Poznato vam je kako ste prvi put stvoreni, pa zašto se ne urazumite"},{"number":63,"text":"Kažite vi Meni: šta biva sa onim što posijete"},{"number":64,"text":"Da li mu vi dajete snagu da niče, ili to Mi činimo"},{"number":65,"text":"Ako hoćemo možemo ga u suho rastinje pretvoriti, pa biste se snebivali"},{"number":66,"text":"Mi smo, doista, oštećeni"},{"number":67,"text":"čak smo svega lišeni"},{"number":68,"text":"Kažite vi Meni: vodu koju pijete –"},{"number":69,"text":"da li je vi ili Mi iz oblaka spuštamo"},{"number":70,"text":"Ako želimo, možemo je slanom učiniti – pa zašto niste zahvalni"},{"number":71,"text":"Kažite vi Meni: vatru koju palite –"},{"number":72,"text":"da li drvo za nju vi ili Mi stvaramo"},{"number":73,"text":"Mi činimo da ona podsjeća i da bude korisna onima koji konače"},{"number":74,"text":"zato hvali Gospodara svoga Veličanstvenog"},{"number":75,"text":"I kunem se časom kad se zvijezde gube –"},{"number":76,"text":"a to je, da znate, zakletva velika"},{"number":77,"text":"on je, zaista, Kur'an plemeniti"},{"number":78,"text":"u Knjizi brižljivo čuvanoj –"},{"number":79,"text":"dodirnuti ga smiju samo oni koji su čisti"},{"number":80,"text":"on je Objava od Gospodara svjetova"},{"number":81,"text":"Pa, kako ovaj govor omalovažavate"},{"number":82,"text":"i umjesto zahvalnosti što vam je hrana darovana – vi u njega ne vjerujete"},{"number":83,"text":"A zašto vi kad duša do guše dopre"},{"number":84,"text":"i kad vi budete tada gledali"},{"number":85,"text":"a Mi smo mu bliži od vas, ali vi ne vidite"},{"number":86,"text":"zašto je onda kad niste u tuđoj vlasti"},{"number":87,"text":"ne povratite, ako istinu govorite"},{"number":88,"text":"I ako bude jedan od onih koji su Allahu bliski –"},{"number":89,"text":"udobnost i opskrba lijepa i džennetske blagodati njemu"},{"number":90,"text":"A ako bude jedan od onih koji su sretni –"},{"number":91,"text":"pa, pozdrav tebi od onih koji su sretni"},{"number":92,"text":"A ako bude jedan od onih koji su poricali i u zabludi ostali"},{"number":93,"text":"pa, ključalom vodom biće ugošćen"},{"number":94,"text":"i u ognju prženjem"},{"number":95,"text":"Sama je istina, zbilja, sve ovo –"},{"number":96,"text":"zato hvali ime Gospodara svoga Veličanstvenog"}]}