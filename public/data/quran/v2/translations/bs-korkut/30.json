{"number":30,"edition":"bs.korkut","ayahs":[{"number":1,"text":"Elif Lām Mīm"},{"number":2,"text":"Bizantinci su pobijeđeni"},{"number":3,"text":"u susjednoj zemlji, ali oni će, poslije poraza svoga, sigurno pobijediti"},{"number":4,"text":"za nekoliko godina – i prije, i poslije, Allahova je odluka – i tada će se vjernici radovati"},{"number":5,"text":"Allahovoj pomoći – On pomaže kome hoće, On je Silni i Samilosni –"},{"number":6,"text":"obećanje je Allahovo, a Allah će obećanje Svoje ispuniti, ali većina ljudi ne zna"},{"number":7,"text":"oni znaju samo spoljašnju stranu života na ovome svijetu, a prema onome svijetu su ravnodušni"},{"number":8,"text":"A zašto ne razmisle sami o sebi? Allah je stvorio nebesa i Zemlju i ono što je između njih – sa ciljem i do roka određenog. A mnogi ljudi ne vjeruju da će pred Gospodara svoga doista izaći"},{"number":9,"text":"Zašto ne putuju po svijetu pa da vide kako su završili oni prije njih? Oni su bili od njih jači, i zemlju su orali i obrađivali je više nego što je obrađuju ovi, i poslanici su im donosili jasne dokaze; Allah im nije učinio nepravdu, sami su sebi nepravdu nanijeli"},{"number":10,"text":"Oni koji su zlo činili završiće najužasnijom patnjom, zato što su Allahove riječi poricali i što su ih ruglu izvrgavali"},{"number":11,"text":"Allah iz ničega stvara, On će to ponovo učiniti i na kraju Njemu ćete se vratiti"},{"number":12,"text":"Na dan kad nastupi Čas – mnogobošci će svaku nadu izgubiti"},{"number":13,"text":"božanstva njihova neće im biti zagovornici, a zbog božanstava svojih bili su nevjernici"},{"number":14,"text":"Na dan kad nastupi Čas oživljenja – ljudi će se razdvojiti"},{"number":15,"text":"oni koji su vjerovali i dobra djela činili – u džennetskom perivoju će se radovati"},{"number":16,"text":"a oni koji nisu vjerovali i koji su ajete Naše i susret na Sudnjem danu poricali – u trajnoj će muci biti"},{"number":17,"text":"Pa, hvaljen neka je Allah kad god omrknete i kad god osvanete –"},{"number":18,"text":"Njemu neka je pohvala i na nebesima i na Zemlji – i predvečer i u podne! –"},{"number":19,"text":"On iz neživog stvara živo i živo pretvara u neživo. On oživljava zemlju nakon mrtvila njezina – isto tako ćete i vi biti oživljeni"},{"number":20,"text":"Jedan od dokaza Njegovih je to što vas od zemlje stvara, i odjednom vas, ljudi, svuda ima razasutih"},{"number":21,"text":"i jedan od dokaza Njegovih je to što za vas, od vrste vaše, stvara žene da se uz njih smirite, i što između vas uspostavlja ljubav i samilost; to su, zaista, pouke za ljude koji razmišljaju"},{"number":22,"text":"i jedan od dokaza Njegovih je stvaranje nebesa i Zemlje, i raznovrsnost jezika vaših i boja vaših; to su, zaista, pouke za one koji znaju"},{"number":23,"text":"i jedan od dokaza Njegovih je san vaš noću i po danu, i nastojanje vaše da steknete nešto iz obilja Njegova; to su, zaista, pouke za ljude koji čuju"},{"number":24,"text":"i jedan od dokaza Njegovih je to što vam pokazuje munju, da se pobojite i ponadate, i to što spušta s neba kišu i oživljava njome zemlju poslije mrtvila njezina; to su, zaista, pouke za ljude koji razumiju"},{"number":25,"text":"I jedan od dokaza Njegovih je i to što nebo i Zemlja postoje voljom Njegovom. Zatim to što ćete, čim vas On samo jednom iz zemlje pozove, brzo ustati"},{"number":26,"text":"Njemu pripada sve što je na nebesima i na Zemlji, sve je Njemu poslušno"},{"number":27,"text":"On je Taj koji iz ničega stvara i On će to ponovo učiniti, to je Njemu lahko; On je uzvišen i na nebesima i na Zemlji; On je silan i mudar"},{"number":28,"text":"On vam kao primjer navodi vas same: da li su oni koji su u posjedu vašem izjednačeni s vama u onome što vam Mi dajemo, pa ste u tome isti, i da li ih se bojite kao što se vi jedni drugih bojite? – Eto, tako Mi, podrobno, izlažemo dokaze Naše ljudima koji razmišljaju"},{"number":29,"text":"Ali, nevjernici lahkomisleno slijede strasti svoje – a ko će na Pravi put uputiti onoga koga je Allah u zabludi ostavio? – njima neće moći niko u pomoć priteći"},{"number":30,"text":"Ti upravi lice svoje vjeri, kao pravi vjernik, vjeri, djelu Allahovu, prema kojoj je On ljude načinio – ne treba se mijenjati Allahova vjera, jer to je prava vjera, ali većina ljudi to ne zna –"},{"number":31,"text":"obraćajući Mu se predano! Bojte se Njega i obavljajte molitvu, i ne budite od onih koji Mu druge ravnim smatraju"},{"number":32,"text":"od onih koji su vjeru svoju razbili i u stranke se podijelili; svaka stranka zadovoljna onim što ispovijeda"},{"number":33,"text":"A kad ljude nevolja snađe, oni se Gospodaru svome pokajnički obraćaju, a poslije, kad im On dâ da okuse milost Njegovu, odjednom neki od njih Gospodaru svome druge ravnim smatraju"},{"number":34,"text":"da bi bili nezahvalni na onome što im Mi dajemo. \"Pa uživajte, a saznaćete"},{"number":35,"text":"Zar smo im Mi poslali kakav dokaz koji govori u prilog onih koje Njemu ravnim smatraju"},{"number":36,"text":"Kad dopustimo ljudima da se blagodatima naslađuju, oni im se obraduju, a kad ih pogodi nevolja, zbog onoga što su ruke njihove činile, odjednom očajavaju"},{"number":37,"text":"Zar oni ne znaju da Allah u obilju daje hranu onome kome On hoće, i da uskraćuje? To su, uistinu, dokazi za ljude koji vjeruju"},{"number":38,"text":"Zato podaj bližnjemu pravo njegovo, i siromahu i putniku! To je bolje za one koji nastoje da se Allahu umile; ti će postići šta žele"},{"number":39,"text":"A novac koji dajete da se uveća novcem drugih ljudi neće se kod Allaha uvećati, a za milostinju koju udijelite da biste se Allahu umilili – takvi će dobra djela svoja umnogostručiti"},{"number":40,"text":"Allah vas stvara, i opskrbljuje; On će vam život oduzeti i na kraju vas oživiti. Postoji li ijedno božanstvo vaše koje bilo šta od toga čini? Hvaljen neka je On i vrlo visoko iznad onih koje Njemu smatraju ravnim"},{"number":41,"text":"Zbog onoga što ljudi rade, pojavio se metež i na kopnu i na moru, da im On dâ da iskuse kaznu zbog onoga što rade, ne bi li se popravili"},{"number":42,"text":"Reci: \"Putujte po svijetu pa pogledajte kako su onī prije završili; većinom su oni mnogobošci bili"},{"number":43,"text":"Zato ti upravi lice svoje prema pravoj vjeri, prije nego što Allahovom voljom nastupi Dan koji niko neće moći odbiti. Toga dana On će ih razdvojiti"},{"number":44,"text":"oni koji nisu vjerovali – na svoju štetu nisu vjerovali, a oni koji su dobra djela činili – sebi su Džennet pripremili"},{"number":45,"text":"da On iz obilja Svoga nagradi one koji su vjerovali i dobra djela činili; a On, zaista, ne voli nevjernike"},{"number":46,"text":"Jedan od dokaza Njegovih je to što On šalje vjetrove kao nosioce radosnih vijesti da vam dâ da milost Njegovu osjetite i da lađe voljom Njegovom plove i da iz obilja Njegova stječete, i da biste zahvalni bili"},{"number":47,"text":"I prije tebe smo poslanike narodima njihovim slali i oni su im prave dokaze donosili, pa smo one koji su griješili kažnjavali – a dužnost Nam je bila vjernike pomoći"},{"number":48,"text":"Allah je Taj koji vjetrove šalje, pa oni oblake tjeraju i On ih po nebu, kako On hoće, rasprostire i na komade dijeli, pa ti vidiš kišu kako iz njih pada, i kad je On na robove Svoje na koje želi prolije, oni se odjednom radošću ispune"},{"number":49,"text":"iako su bili očajni prije nego što se spustila na njih"},{"number":50,"text":"Zato pogledaj tragove Allahove milosti – kako On oživi zemlju nakon mrtvila njezina! On će, uistinu, i mrtve oživiti, On sve može"},{"number":51,"text":"A da pošaljemo vjetar i da oni vide da je sve požutjelo, oni bi, i poslije toga, blagodati poricali"},{"number":52,"text":"Ti ne možeš mrtve dozvati, ni gluhe, kad se od tebe okrenu, dovikati"},{"number":53,"text":"niti možeš slijepe od zablude njihove odvratiti; možeš jedino dozvati one koji u ajete Naše vjeruju, jedino oni će se odazvati"},{"number":54,"text":"Allah je Taj koji vas nejakim stvara, i onda vam, poslije nejakosti, snagu daje, a poslije snage iznemoglost i sijede vlasi; On stvara što hoće; On sve zna i sve može"},{"number":55,"text":"A na Dan kad nastupi Čas oživljenja, zločinci će se zaklinjati da su u grobovima samo jedan čas ostali; a i prije su istinu izbjegavali"},{"number":56,"text":"A reći će oni kojima je dato znanje i vjerovanje: \"Vi ste ostali, prema Allahovoj odredbi, sve do Dana oživljenja – a ovo je Dan oživljenja, samo što vi niste znali"},{"number":57,"text":"Toga Dana neće ničem poslužiti pravdanja onima koji su se prema sebi ogriješili i neće se od njih tražiti da se Allahu umile"},{"number":58,"text":"U ovom Kur'anu Mi navodimo ljudima svakovrsne primjere. A kad bi im ti ne znam kakvo čudo donio, opet bi rekli oni koji neće da vjeruju: \"Vi samo iznosite laži"},{"number":59,"text":"Eto tako Allah pečati srca onih koji neće da znaju"},{"number":60,"text":"A ti budi strpljiv! Allahovo obećanje je, zaista, istina i neka te nikako ne obmanu oni koji čvrsto ne vjeruju"}]}