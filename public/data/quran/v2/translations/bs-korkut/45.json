{"number":45,"edition":"bs.korkut","ayahs":[{"number":1,"text":"Hā Mīm"},{"number":2,"text":"Knjigu objavljuje Allah, Silni i Mudri"},{"number":3,"text":"Na nebesima i na Zemlji, zaista, postoje dokazi za one koji vjeruju"},{"number":4,"text":"i stvaranje vas i životinja, koje je razasuo, dokazi su za ljude koji su čvrsto uvjereni"},{"number":5,"text":"i smjena noći i dana i kiša, koju Allah s neba spušta da pomoću nje zemlju, nakon mrtvila njezina, oživi i promjena vjetrova – dokazi su za ljude koji imaju pameti"},{"number":6,"text":"To su Allahovi dokazi koje ti kao istinu navodimo, pa u koje će – ako ne u Allahove riječi i dokaze Njegove oni vjerovati"},{"number":7,"text":"Teško svakom lašcu, velikom grješniku"},{"number":8,"text":"On čuje Allahove riječi kada mu se kazuju, pa opet ostaje ohol kao da ih čuo nije – njemu patnju neizdržljivu navijesti"},{"number":9,"text":"A kad sazna za neke Naše ajete, on im se ruga. Takve ponižavajuća patnja čeka"},{"number":10,"text":"Pred njima je Džehennem, i ni od kakve koristi im neće biti ono što su stekli, ni kumiri koje su, pored Allaha, prihvatili, njih čeka muka golema"},{"number":11,"text":"Ovaj Kur'an je prava uputa, a one koji ne vjeruju u dokaze Gospodara svoga čeka patnja nesnosna"},{"number":12,"text":"Allah vam daje da se morem koristite da bi lađe, voljom Njegovom, po njemu plovile, da biste mogli tražiti blagodati Njegove i da biste bili zahvalni"},{"number":13,"text":"I daje vam da se koristite onim što je na nebesima i onim što je na Zemlji, sve je od Njega. To su, zaista, pouke za ljude koji razmišljaju"},{"number":14,"text":"Reci vjernicima da oproste onima koji ne očekuju Allahove dane u kojima će On nagraditi ljude za ono što su radili"},{"number":15,"text":"Onaj koji čini dobro – sebi ga čini, a onaj ko radi zlo – radi protiv sebe, a na kraju ćete se Gospodaru svome vratiti"},{"number":16,"text":"Sinovima Israilovim smo Knjigu i vlast i vjerovjesništvo dali i lijepim jelima smo ih bili opskrbili, i iznad svih naroda ih uzdigli"},{"number":17,"text":"i jasne dokaze o vjeri smo im dali, a oni su se podvojili baš onda kad su do saznanja došli, i to zbog neprijateljstva i međusobne zavisti. Gospodar tvoj će im na Sudnjem danu, sigurno, presuditi o onome oko čega su se razišli"},{"number":18,"text":"A tebi smo poslije odredili da u vjeri ideš pravcem određenim, zato ga slijedi i ne povodi se za strastima onih koji ne znaju"},{"number":19,"text":"jer te oni nikako ne mogu od Allahove kazne odbraniti; nevjernici jedni druge štite, a Allah štiti one koji Ga se boje i grijeha klone"},{"number":20,"text":"Ovaj Kur'an je putokaz ljudima i uputstvo i milost onima koji čvrsto vjeruju"},{"number":21,"text":"Misle li oni koji čine zla djela da ćemo s njima postupiti jednako kao sa onima koji vjeruju i dobra djela čine, da će im život i smrt biti isti? Kako loše rasuđuju"},{"number":22,"text":"A Allah je nebesa i Zemlju mudro stvorio i zato da bi svaki čovjek bio nagrađen ili kažnjen prema onome što je zaslužio; nikome neće biti učinjeno nažao"},{"number":23,"text":"Reci ti Meni ko će uputiti onoga koji je strast svoju za boga svoga uzeo, onoga koga je Allah, znajući ga, u zabludi ostavio i sluh njegov i srce njegovo zapečatio, a pred oči njegove koprenu stavio? Ko će mu, ako neće Allah, na Pravi put ukazati? Zašto se ne urazumite"},{"number":24,"text":"Postoji samo naš život zemaljski, živimo i umiremo, jedino nas vrijeme uništi\" – govore oni. A oni o tome baš ništa ne znaju, oni samo nagađaju"},{"number":25,"text":"A kad im se ajeti Naši jasni kazuju, samo se ovim riječima izgovaraju: \"Pretke naše u život povratite, ako je istina to što govorite"},{"number":26,"text":"Reci: \"Allah vam daje život, zatim će učiniti da poumirete, a poslije će vas na Sudnjem danu sabrati, u to nema nikakve sumnje, ali većina ljudi ne zna"},{"number":27,"text":"Allahova je vlast na nebesima i na Zemlji! A na dan kada nastupi Čas oživljenja, oni koji su laži slijedili biće izgubljeni"},{"number":28,"text":"I vidjećeš sve narode kako na koljenima kleče; svaki narod biće pozvan prema svojoj Knjizi: \"Danas ćete biti nagrađeni ili kažnjeni prema tome kako ste postupali"},{"number":29,"text":"Ova Knjiga Naša o vama će samo istinu reći, jer smo naredili da se zapiše sve što ste radili"},{"number":30,"text":"One koji su vjerovali i dobra djela činili, Gospodar njihov će u Džennet Svoj uvesti. To će biti uspjeh očiti"},{"number":31,"text":"A onima koji nisu vjerovali: \"Zar vam ajeti Moji nisu kazivani, ali vi ste se oholili i narod nevjernički postali"},{"number":32,"text":"Kad se govorilo: 'Allahovo obećanje je, zaista, istina i u Čas oživljenja nema nimalo sumnje!' – vi ste govorili: 'Mi ne znamo šta je Čas oživljenja, mi samo zamišljamo, mi nismo uvjereni"},{"number":33,"text":"i ukazaće im se gnusna djela njihova i sa svih strana će ih okružiti ono čemu su se rugali"},{"number":34,"text":"i reći će se: \"Danas ćemo mi vas zaboraviti kao što ste vi zaboravili da ćete ovaj vaš Dan doživjeti, vatra će vam prebivalište biti i niko vam neće moći pomoći"},{"number":35,"text":"zato što ste se Allahovim riječima rugali i što vas je život na Zemlji bio obmanuo.\" Od toga Dana ih iz Džehennema niko neće izvući niti će se od njih tražiti da odobrovolje Allaha"},{"number":36,"text":"Pa, neka je hvaljen Allah, Gospodar nebesa i Gospodar Zemlje, Gospodar svih svjetova"},{"number":37,"text":"Njemu ponos i dika na nebesima i na Zemlji, On je Silni i Mudri"}]}