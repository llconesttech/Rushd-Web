{"number":36,"edition":"bs.korkut","ayahs":[{"number":1,"text":"Jā Sīn"},{"number":2,"text":"Tako Mi Kur'ana mudrog"},{"number":3,"text":"ti si, uistinu, poslanik"},{"number":4,"text":"na Pravome putu"},{"number":5,"text":"po objavi Silnoga i Samilosnoga"},{"number":6,"text":"da opominješ narod čiji preci nisu bili opominjani, pa je ravnodušan"},{"number":7,"text":"O većini njih se već obistinila Riječ – zato oni neće vjerovati"},{"number":8,"text":"Mi smo učinili da budu kao oni na čije smo vratove sindžire stavili sve do podbradaka – zato su oni glava uzdignutih"},{"number":9,"text":"i kao oni ispred kojih i iza kojih smo pregradu metnuli i na oči im koprenu stavili – zato oni ne vide"},{"number":10,"text":"i njima je svejedno opominjao ih ti ili ne opominjao, oni neće vjerovati"},{"number":11,"text":"Tvoja opomena će koristiti samo onome koji Kur'an slijedi i Milostivoga se boji, iako Ga ne vidi; njega obraduj oprostom i nagradom lijepom"},{"number":12,"text":"Mi ćemo, zaista, mrtve oživiti i Mi smo zapisali ono što su uradili i djela koja su iza sebe ostavili; sve smo Mi to u Knjizi jasnoj pobrojali"},{"number":13,"text":"Navedi im kao pouku stanovnike jednog grada kad su im došli poslanici"},{"number":14,"text":"kad im Mi poslasmo dvojicu, ali im oni ne povjerovaše, i pojačasmo trećim, pa rekoše: \"Mi smo vama poslani!\" –"},{"number":15,"text":"Vi ste ljudi kao i mi\" – oni odgovoriše – \"Milostivi nije objavio ništa, vi neistinu govorite"},{"number":16,"text":"Gospodar naš zna da smo, doista, vama poslani\" – rekoše oni –"},{"number":17,"text":"i dužni smo samo da jasno obznanimo"},{"number":18,"text":"Oni rekoše: \"Mi slutimo da nam nesreću donosite; ako se ne okanite, kamenovaćemo vas i stići će vas, zaista, bolna patnja od nas"},{"number":19,"text":"Uzrok vaše nesreće je s vama!\" – rekoše oni. \"Zar zato što ste opomenuti? Ta vi ste narod koji svaku granicu zla prelazi"},{"number":20,"text":"I s kraja grada žurno dođe jedan čovjek i reče: \"O narode moj, slijedi one koji su poslani"},{"number":21,"text":"slijedite one koji od vas ne traže nikakvu nagradu, a na Pravom su putu"},{"number":22,"text":"Zašto da se ne klanjam Onome koji me je stvorio, a Njemu ćete se vratiti"},{"number":23,"text":"Zašto da prihvaćam druge bogove mimo Njega? Ako Milostivi hoće da me snađe neko zlo, njihovo posredovanje neće mi biti ni od kakve koristi i oni me neće moći spasiti"},{"number":24,"text":"a ja bih tada bio u pravoj zabludi"},{"number":25,"text":"ja vjerujem u Gospodara vašeg, čujte mene"},{"number":26,"text":"I reći će se: \"Uđi u Džennet!\" – a on će reći: \"Kamo sreće da narod moj zna"},{"number":27,"text":"zašto mi je Gospodar moj oprostio i lijep mi prijem priredio"},{"number":28,"text":"I protiv naroda njegova, poslije njega, Mi nismo vojsku s neba poslali, niti smo to ikada činili"},{"number":29,"text":"samo bi se čuo jedan užasan krik, i oni bi odjednom svi pomrli"},{"number":30,"text":"O kako su ljudi jadni! Nijedan poslanik im nije došao, a da mu se nisu narugali"},{"number":31,"text":"Kako oni ne znaju koliko smo prije njih naroda uništili od kojih im se niko vratio nije"},{"number":32,"text":"a svi oni biće zajedno pred Nas dovedeni"},{"number":33,"text":"Dokaz im je mrtva zemlja: Mi joj život dajemo i iz nje niče žito koje oni jedu"},{"number":34,"text":"Mi po njoj stvaramo bašče, palmike i vinograde – i činimo da iz nje izvori izviru –"},{"number":35,"text":"da oni jedu plodove njihove i od onoga što ruke njihove privrijede, pa zašto neće da budu zahvalni"},{"number":36,"text":"Neka je hvaljen Onaj koji u svemu stvara pol: u onome što iz zemlje niče, u njima samima, i u onome što oni ne znaju"},{"number":37,"text":"I noć im je dokaz: Mi uklanjamo dnevnu svjetlost i oni ostaju u mraku"},{"number":38,"text":"I Sunce se kreće do svoje određene granice, to je odredba Silnoga i Sveznajućeg"},{"number":39,"text":"I Mjesecu smo odredili položaje; i on se uvijek ponovo vraća kao stari savijeni palmin prut"},{"number":40,"text":"Nit' Sunce može Mjesec dostići nit' noć dan prestići, svi oni u svemiru plove"},{"number":41,"text":"Dokaz im je i to što potomke njihove u lađama krcatim prevozimo"},{"number":42,"text":"i što za njih, slične njima, stvaramo one na kojima se voze"},{"number":43,"text":"I ako želimo, Mi ih potopimo, i neće im spasa biti, neće se izbaviti"},{"number":44,"text":"osim ako im se ne smilujemo, da bi do roka određenog uživali"},{"number":45,"text":"A kad im se rekne: \"Bojte se onoga što se prije vas dogodilo i onoga što vas čeka da biste pomilovani bili…"},{"number":46,"text":"I ne dođe im nijedan dokaz od Gospodara njihova kojem oni leđa ne okrenu"},{"number":47,"text":"A kad im se kaže: \"Udjeljujte od onoga što vam Allah daje\" – onda nevjernici govore vjernicima: \"Zar da hranimo onoga koga je Allah, da je htio, mogao nahraniti? Vi ste, uistinu, u pravoj zabludi"},{"number":48,"text":"I govore: \"Kad će već jednom ta prijetnja, ako istinu govorite"},{"number":49,"text":"A ne čekaju drugo do strašan glas koji će ih, dok se budu jedni s drugima prepirali, obuzeti"},{"number":50,"text":"pa neće moći ništa oporučiti, niti se čeljadi svojoj vratiti"},{"number":51,"text":"I puhnuće se u rog, pa će oni iz grobova prema Gospodaru svome pohrliti"},{"number":52,"text":"govoreći: \"Teško nama! Ko nas iz naših grobova oživi?\" – \"Eto ostvaruje se prijetnja Milostivog, poslanici su istinu govorili"},{"number":53,"text":"Biće to samo jedan glas i oni će se svi pred Nama obreti"},{"number":54,"text":"Danas se neće nikome nepravda učiniti i vi ćete, prema onom kako ste radili, nagrađeni biti"},{"number":55,"text":"stanovnici Dženneta uživaće toga dana u blagodatima veseli i radosni"},{"number":56,"text":"oni i žene njihove biće u hladovini na ukrašenim divanima naslonjeni"},{"number":57,"text":"u njemu će imati voća, i ono što budu željeli"},{"number":58,"text":"Mir vama!\" – biće riječi Gospodara Milostivog –"},{"number":59,"text":"a vi, o grješnici, danas se odvojite"},{"number":60,"text":"O sinovi Ademovi, zar vam nisam naredio: \"Ne klanjajte se šejtanu, on vam je neprijatelj otvoreni"},{"number":61,"text":"već se klanjajte Meni; to je Put pravi"},{"number":62,"text":"On je mnoge od vas u zabludu odveo, kako niste pameti imali"},{"number":63,"text":"Ovo je Džehennem kojim vam se prijetilo"},{"number":64,"text":"pržite se sada u njemu zato što niste vjerovali"},{"number":65,"text":"Danas ćemo im usta zapečatiti, njihove ruke će Nam govoriti, a noge njihove će o onome što su radili svjedočiti"},{"number":66,"text":"Da smo htjeli, mogli smo ih vida njihova lišiti, pa kad bi na put pošli, kako bi vidjeli"},{"number":67,"text":"A da smo htjeli, mogli smo ih na mjestu na kome su zgriješili u nešto pretvoriti, pa ne bi mogli nikuda otići niti se vratiti"},{"number":68,"text":"Onome kome dug život damo, Mi mu izgled nagore izmijenimo. Zar oni ne razumiju"},{"number":69,"text":"Mi poslanika nismo pjesništvu učili, to mu ne priliči. Ovo je samo pouka – Kur'an jasni"},{"number":70,"text":"da opominje onoga ko ima pameti, i da zasluže kaznu nevjernici"},{"number":71,"text":"Kako oni ne vide da Mi samo zbog njih stoku stvaramo i da oni njome raspolažu kao vlasnici"},{"number":72,"text":"i da smo im dali da se njome služe – na nekim jašu, a nekima se hrane"},{"number":73,"text":"i drugih koristi od nje imaju, i mlijeko, pa zašto nisu zahvalni"},{"number":74,"text":"već pored Allaha druge bogove prihvaćaju u nadi da će im oni na pomoći biti"},{"number":75,"text":"oni im, međutim, neće moći pomoći, a oni su njima poslušna vojska"},{"number":76,"text":"I nek te ne žaloste riječi njihove; Mi, doista, znamo i ono što kriju i ono što pokazuju"},{"number":77,"text":"Kako čovjek ne vidi da ga Mi od kapi sjemena stvaramo, i opet je otvoreni protivnik"},{"number":78,"text":"i Nama navodi primjer, a zaboravlja kako je stvoren, i govori: \"Ko će oživiti kosti kad budu truhle"},{"number":79,"text":"Reci: \"Oživiće ih Onaj koji ih je prvi put stvorio; On dobro zna sve što je stvorio"},{"number":80,"text":"Onaj koji vam iz zelenog drveća vatru stvara i vi njome potpaljujete"},{"number":81,"text":"Zar Onaj koji je stvorio nebesa i Zemlju nije kadar stvoriti njima slične? Jeste, On sve stvara i On je Sveznajući"},{"number":82,"text":"kada nešto hoće, On samo za to rekne: \"Budi!\" – i ono bude"},{"number":83,"text":"Pa neka je hvaljen Onaj u čijoj je ruci vlast nad svim, Njemu ćete se vratiti"}]}