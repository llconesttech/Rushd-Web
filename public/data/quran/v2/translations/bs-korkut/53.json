{"number":53,"edition":"bs.korkut","ayahs":[{"number":1,"text":"Tako mi zvijezde kad zalazi"},{"number":2,"text":"vaš drug nije s Pravoga puta skrenuo i nije zalutao"},{"number":3,"text":"On ne govori po hiru svome –"},{"number":4,"text":"to je samo Objava koja mu se obznanjuje"},{"number":5,"text":"uči ga jedan ogromne snage"},{"number":6,"text":"razoriti, koji se pojavio u liku svome"},{"number":7,"text":"na obzorju najvišem"},{"number":8,"text":"zatim se približio, pa nadnio –"},{"number":9,"text":"blizu koliko dva luka ili bliže –"},{"number":10,"text":"i objavio robu Njegovu ono što je objavio"},{"number":11,"text":"srce nije poreklo ono što je vidio"},{"number":12,"text":"pa zašto se prepirete s njim o onom što je vidio"},{"number":13,"text":"On ga je i drugi put vidio"},{"number":14,"text":"kod Sidretu-l-muntehaa"},{"number":15,"text":"kod kojeg je džennetsko prebivalište"},{"number":16,"text":"kad je Sidru pokrivalo ono što je pokrivalo –"},{"number":17,"text":"pogled mu nije skrenuo, nije prekoračio"},{"number":18,"text":"vidio je najveličanstvenija znamenja svoga Gospodara"},{"number":19,"text":"Šta kažete o Latu i Uzzau"},{"number":20,"text":"i Menat, trećoj, najmanje cijenjenoj? –"},{"number":21,"text":"Zar su za vas sinovi, a za Njega kćeri"},{"number":22,"text":"To bi tada bila podjela nepravedna"},{"number":23,"text":"To su samo imena koja ste im vi i preci vaši nadjenuli, Allah o njima nikakav dokaz nije poslao; oni se povode samo za pretpostavkama i onim za čim duše žude, a već im dolazi od Gospodara njihova prava uputa"},{"number":24,"text":"Ne može čovjek ostvariti sve što poželi"},{"number":25,"text":"Allahu pripada i onaj i ovaj svijet"},{"number":26,"text":"A koliko na nebesima ima meleka čije posredovanje nikome neće biti od koristi, sve dok Allah to ne dozvoli onome kome On hoće i u korist onoga kojim je zadovoljan"},{"number":27,"text":"Oni koji ne vjeruju u onaj svijet nazivaju meleke imenima ženskim"},{"number":28,"text":"a o tome ništa ne znaju, slijede samo pretpostavke, a pretpostavka istini baš nimalo ne koristi"},{"number":29,"text":"Zato se ti okani onoga koji Kur'an izbjegava i koji samo život na ovome svijetu želi –"},{"number":30,"text":"to je vrhunac njihova znanja – Gospodar tvoj dobro zna one koji su skrenuli s Njegova puta i On dobro zna one koji su na Pravome putu"},{"number":31,"text":"Allahovo je sve što je na nebesima i što je na Zemlji – da bi, prema onome kako su radili, kaznio one koji rade zlo, a najljepšom nagradom nagradio one koji čine dobro"},{"number":32,"text":"one koji se klone velikih grijehova i naročito razvrata, a grijehove bezazlene On će oprostiti jer Gospodar tvoj, zaista, mnogo prašta – On dobro zna sve o vama, otkad vas je stvorio od zemlje i otkad ste bili zameci u utrobama majki vaših; zato se ne hvališite bezgrješnošću svojom – On dobro zna onoga koji se grijeha kloni"},{"number":33,"text":"Reci ti Meni o onome koji istinu izbjegava"},{"number":34,"text":"i malo udjeljuje, i posve prestane udjeljivati"},{"number":35,"text":"zna li on ono što je skriveno, pa vidi"},{"number":36,"text":"Zar on nije obaviješten o onome što se nalazi u listovima Musaovim"},{"number":37,"text":"i Ibrahimovim – koji je obaveze potpuno ispunjavao –"},{"number":38,"text":"da nijedan grješnik tuđe grijehe neće nositi"},{"number":39,"text":"i da je čovjekovo samo ono što sâm uradi"},{"number":40,"text":"i da će se trud njegov, sigurno, iskazati"},{"number":41,"text":"i da će prema njemu u potpunosti nagrađen ili kažnjen biti"},{"number":42,"text":"i da će se Gospodaru tvome ponovo vratiti"},{"number":43,"text":"i da On na smijeh i na plač navodi"},{"number":44,"text":"i da On usmrćuje i oživljava"},{"number":45,"text":"i da On par, muško i žensko, stvara"},{"number":46,"text":"od kapi sjemena kad se izbaci"},{"number":47,"text":"i da će ih On ponovo oživiti"},{"number":48,"text":"i da On daje bogatstvo i moć da stječu"},{"number":49,"text":"i da je On Sirijusa Gospodar"},{"number":50,"text":"i da je On drevni narod Ad uništio"},{"number":51,"text":"i Semud, i da nikog nije poštedio"},{"number":52,"text":"i još prije Nuhov narod, koji je najokrutniji i najobjesniji bio"},{"number":53,"text":"i prevrnuta naselja On je prevrnuo"},{"number":54,"text":"i snašlo ih je ono što ih je snašlo"},{"number":55,"text":"pa, u koju blagodat Gospodara svoga ti još sumnjaš"},{"number":56,"text":"Ovaj Kur'an je opomena kao i prijašnje opomene"},{"number":57,"text":"Smak svijeta se približava"},{"number":58,"text":"Allah će ga jedini otkriti"},{"number":59,"text":"Pa zar se ovom govoru iščuđavate –"},{"number":60,"text":"i smijete se, a ne plačete –"},{"number":61,"text":"gordo dignutih glava"},{"number":62,"text":"Bolje padajte licem na tle pred Allahom i klanjajte se"}]}