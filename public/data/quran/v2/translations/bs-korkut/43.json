{"number":43,"edition":"bs.korkut","ayahs":[{"number":1,"text":"Hā Mīm"},{"number":2,"text":"Tako Mi Knjige jasne"},{"number":3,"text":"Mi je objavljujemo kao Kur'an, na arapskom jeziku, da biste razumjeli"},{"number":4,"text":"a on je u Glavnoj Knjizi, u Nas, cijenjen i pun mudrosti"},{"number":5,"text":"Zar da odustanemo da vas opominjemo zato što svaku mjeru zla prelazite"},{"number":6,"text":"A koliko smo Mi prijašnjim narodima vjerovjesnika poslali"},{"number":7,"text":"i nijedan im vjerovjesnik nije došao, a da mu se nisu narugali"},{"number":8,"text":"Zato smo uništavali one koji su od ovih moćniji bili, a ranije su isticane vijesti o narodima drevnim"},{"number":9,"text":"A ako ih upitaš ko je stvorio nebesa i Zemlju, oni će, sigurno, reći: \"Stvorio ih je Allah\" – Da, Silni i Sveznajući"},{"number":10,"text":"Onaj koji vam je Zemlju kolijevkom učinio i po njoj vam prolaze stvorio, da stignete kuda naumite"},{"number":11,"text":"Onaj koji s neba s mjerom spušta vodu, pomoću koje u život vraćamo mrtve predjele – tako ćete i vi biti oživljeni"},{"number":12,"text":"Onaj koji stvara stvorenja svake vrste i daje vam lađe i kamile da putujete"},{"number":13,"text":"da se leđima njihovim služite i da se, kad na njima jahali budete, blagodati Gospodara svoga sjetite i da reknete: \"Hvaljen neka je Onaj koji je dao da nam one služe, mi to sami ne bismo mogli postići"},{"number":14,"text":"i mi ćemo se, sigurno, Gospodaru svome vratiti"},{"number":15,"text":"A oni Njemu od robova Njegovih pripisuju dijete. Čovjek je, zaista, očiti nezahvalnik"},{"number":16,"text":"Zar da između onih koje On stvara uzima Sebi kćeri, a vas da daruje sinovima? –"},{"number":17,"text":"a kad nekog od njih obraduju viješću da mu se rodila onā koju pripisuje Milostivom, lice mu se pomrači i postaje potišten"},{"number":18,"text":"Zar one koje u ukrasima rastu i koje su u prepirci bespomoćne"},{"number":19,"text":"Oni meleke, koji su robovi Milostivoga, ženama nazivaju. Zar su oni prisustvovali stvaranju njihovu? – Njihova tvrđenja biće zapisana i oni će odgovarati"},{"number":20,"text":"Da Milostivi hoće\" – govore oni – \"mi im se ne bismo klanjali.\" Oni o tome ništa ne znaju, oni samo lažu"},{"number":21,"text":"Zar smo im prije Kur'ana dali Knjigu pa se nje pridržavaju"},{"number":22,"text":"Oni čak govore: \"Mi smo zatekli pretke naše kako ispovijedaju vjeru i prateći ih u stopu mi smo na Pravom putu"},{"number":23,"text":"I eto tako, prije tebe, Mi ni u jedan grad nismo poslanika poslali, a da oni koji su raskošnim životom živjeli nisu govorili: \"Zatekli smo pretke naše kako ispovijedaju vjeru i mi ih slijedimo u stopu"},{"number":24,"text":"Zar i onda\" – govorio bi on – \"kad vam ja donosim bolju od one koju ste od predaka vaših upamtili?\" A oni bi odgovarali: \"Ne vjerujemo mi u ono što je po vama poslano"},{"number":25,"text":"I Mi smo ih kažnjavali, pa vidi kako su skončali oni koji su poslanike u laž ugonili"},{"number":26,"text":"A kad Ibrahim reče ocu svome i narodu svome: \"Nemam ja ništa s onima kojima se vi klanjate"},{"number":27,"text":"ja se klanjam samo Onome koji me je stvorio, jer će mi On, doista, na Pravi put ukazati\" –"},{"number":28,"text":"On učini riječi Tevhida trajnim za potomstvo svoje, da bi se dozvali"},{"number":29,"text":"A Ja sam dopustio ovima, a i precima njihovim, da uživaju sve dok im nije došla Istina i Poslanik očevidni"},{"number":30,"text":"A sada, kada im Istina dolazi, oni govore: \"Ovo je vradžbina, i mi u nju nikako ne vjerujemo"},{"number":31,"text":"I još kažu: \"Trebalo je da ovaj Kur'an bude objavljen kakvom uglednom čovjeku iz jednog od ova dva grada"},{"number":32,"text":"Zar oni da raspolažu milošću Gospodara tvoga? Mi im dajemo sve što im je potrebno za život na ovome svijetu i Mi jedne nad drugima uzdižemo po nekoliko stepeni da bi jedni druge služili. – A milost Gospodara tvoga bolja je od onoga što oni gomilaju"},{"number":33,"text":"A da neće svi ljudi postati nevjernici, Mi bismo krovove kuća onih koji ne vjeruju u Milostivog od srebra učinili, a i stepenice uz koje se penju"},{"number":34,"text":"i vrata kuća njihovih i divane na kojima se odmaraju"},{"number":35,"text":"i ukrase od zlata bismo im dali, jer sve je to samo uživanje u životu na ovome svijetu, a onaj svijet u Gospodara tvoga biće za one koji budu Njegova naređenja izvršavali, a Njegovih zabrana se klonili"},{"number":36,"text":"Onome ko se bude slijepim pravio da ne bi Milostivog veličao, Mi ćemo šejtana natovariti, pa će mu on nerazdvojni drug postati"},{"number":37,"text":"oni će ih od Pravoga puta odvraćati, a ljudi će misliti da su na Pravome putu"},{"number":38,"text":"I kada koji dođe pred Nas, reći će: \"Kamo sreće da je između mene i tebe bila tolika razdaljina kolika je između istoka i zapada! Kako si ti bio zao drug"},{"number":39,"text":"Toga dana vam neće biti od koristi to što ćete u muci zajedno biti, kad je jasno da ste druge Allahu ravnim smatrali"},{"number":40,"text":"Zar ti da dozoveš gluhe i uputiš slijepe i one koji su u očitoj zabludi"},{"number":41,"text":"Ako bismo ti dušu uzeli, njih bismo, sigurno, kaznili"},{"number":42,"text":"ili, kad bismo ti htjeli pokazati ono čime im prijetimo – pa Mi njih možemo svakom kaznom kazniti"},{"number":43,"text":"Zato se drži onoga što ti se objavljuje, jer ti si, uistinu, na Pravome putu"},{"number":44,"text":"Kur'an je, zaista, čast tebi i narodu tvome; odgovaraćete vi"},{"number":45,"text":"Pogledaj u odredbama objavljenim poslanicima Našim, koje smo prije tebe slali, da li smo naredili da se, mimo Milostivog, klanjaju božanstvima nekakvim"},{"number":46,"text":"Još davno Mi smo poslali Musaa sa znamenjima Našim faraonu i glavešinama njegovim, i on je rekao: \"Ja sam, doista, Gospodara svjetova poslanik"},{"number":47,"text":"I pošto im je donio znamenja Naša, oni su ih, odjednom, počeli ismijavati"},{"number":48,"text":"I Mi smo im dokaze pokazivali, sve jedan veći od drugog, i na muke smo ih stavljali ne bi li se dozvali"},{"number":49,"text":"O ti čarobnjače!\" – govorili su oni – \"zamoli Gospodara svoga, u naše ime, na temelju tebi datog obećanja, mi ćemo, sigurno, Pravim putem poći"},{"number":50,"text":"A čim bismo ih nevolje oslobodili, začas bi obavezu prekršili"},{"number":51,"text":"I faraon obznani narodu svome: \"O narode moj\" – reče on – \"zar meni ne pripada carstvo u Misiru i ovi rukavci rijeke koji ispred mene teku, shvaćate li"},{"number":52,"text":"I zar nisam ja bolji od ovog bijednika koji jedva umije govoriti"},{"number":53,"text":"Zašto mu nisu stavljene narukvice od zlata ili zašto zajedno sa njim nisu došli meleki"},{"number":54,"text":"I on zavede narod svoj, pa mu se pokori; oni su, doista, bili narod grješni"},{"number":55,"text":"A kad izazvaše Naš gnjev, Mi ih kaznismo i sve ih potopismo"},{"number":56,"text":"i učinismo ih primjerom i poukom narodima kasnijim"},{"number":57,"text":"A kad je narodu tvome kao primjer naveden sin Merjemin, odjednom su oni, zbog toga, zagalamili"},{"number":58,"text":"i rekli: \"Da li su bolji naši kumiri ili on?\" A naveli su ti ga kao primjer samo zato da bi spor izazvali, jer su oni narod svađalački"},{"number":59,"text":"On je bio samo rob koga smo Mi poslanstvom nagradili i primjerom za pouku sinovima Israilovim učinili"},{"number":60,"text":"a da hoćemo, mogli bismo neke od vas u meleke pretvoriti da vas oni na Zemlji naslijede"},{"number":61,"text":"i Kur'an je predznak Smaka svijeta, zato nikako ne sumnjajte u nj i slijedite uputstvo Moje, to je Pravi put"},{"number":62,"text":"i neka vas šejtan nikako ne odvrati, ta on vam je, doista, neprijatelj otvoreni"},{"number":63,"text":"A kad je Isa očita znamenja donio, on je rekao: \"Donosim vam mudrost i dolazim da vam objasnim ono oko čega se razilazite. Zato se Allaha bojte i meni se pokoravajte"},{"number":64,"text":"Allah je moj i vaš Gospodar, pa se Njemu klanjajte, to je Pravi put"},{"number":65,"text":"Ali su se stranke između sebe podvojile, pa neka iskuse nesnosnu patnju na Dan bolni oni koji o Njemu krivo govore"},{"number":66,"text":"Zar ovi čekaju da im Smak svijeta iznenada dođe, a oni bezbrižni"},{"number":67,"text":"Tog Dana će oni koji su jedni drugima bili prijatelji postati neprijatelji, samo to neće biti oni koji su se Allaha bojali i grijeha klonili"},{"number":68,"text":"O robovi Moji, za vas danas straha neće biti, niti ćete i za čim tugovati"},{"number":69,"text":"oni koji su u ajete Naše vjerovali i poslušni bili –"},{"number":70,"text":"uđite u Džennet, vi i žene vaše, radosni"},{"number":71,"text":"Oni će biti služeni iz posuda i čaša od zlata, u njemu će biti sve što duše zažele i čime se oči naslađuju, i u njemu ćete vječno boraviti"},{"number":72,"text":"Eto, to je Džennet koji vam je darovan kao nagrada za ono što ste radili"},{"number":73,"text":"u njemu ćete svakovrsnog voća imati od kojeg ćete nekō jesti"},{"number":74,"text":"A nevjernici će u patnji džehennemskoj vječno ostati"},{"number":75,"text":"ona im se neće ublažiti i nikakve nade u spas neće imati"},{"number":76,"text":"Nismo im nepravedni bili, oni su sami sebi nepravdu nanijeli"},{"number":77,"text":"Oni će dozivati: \"O Malik! Neka Gospodar tvoj učini da umremo!\" – a On će reći: \"Vi ćete tu vječno ostati"},{"number":78,"text":"Mi vam Istinu šaljemo, ali većini vam je Istina odvratna"},{"number":79,"text":"Ako oni pletu zamke, i Mi ćemo zamke njima postaviti"},{"number":80,"text":"Zar oni misle da Mi ne čujemo šta oni nasamo razgovaraju i kako se među sobom dogovaraju? Čujemo Mi, a izaslanici Naši, koji su uz njih, zapisuju"},{"number":81,"text":"Reci: \"Kad bi Milostivi imao sina, ja bih se prvi klanjao"},{"number":82,"text":"Neka je uzvišen Gospodar nebesa i Zemlje, Onaj koji svemirom vlada i koji je iznad onoga kako Ga oni opisuju"},{"number":83,"text":"Zato ih ostavi neka se iživljavaju i zabavljaju dok ne dožive Dan kojim im se prijeti"},{"number":84,"text":"On je Bog i na nebu i na Zemlji, On je Mudri i Sveznajući"},{"number":85,"text":"I neka je uzvišen Onaj čija je vlast na nebesima i na Zemlji, i između njih, On jedini zna kada će Smak svijeta biti, i Njemu ćete se svi vratiti"},{"number":86,"text":"Onī kojima se oni, pored Njega, klanjaju – neće se moći za druge zauzimati; moći će samo oni koji Istinu priznaju, oni koji znaju"},{"number":87,"text":"A ako ih zapitaš ko ih je stvorio, sigurno će reći: \"Allah!\" Pa kuda se onda odmeću"},{"number":88,"text":"I tako mi Poslanikovih riječi: \"Gospodaru moj, ovo su, zaista, ljudi koji neće vjerovati!\" –"},{"number":89,"text":"ti se oprosti od njih i reci: \"Ostajte u miru!\" – ta sigurno će oni zapamtiti"}]}