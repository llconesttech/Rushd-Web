{"number":25,"edition":"bs.korkut","ayahs":[{"number":1,"text":"Neka je uzvišen Onaj koji robu Svome objavljuje Kur'an da bi svjetovima bio opomena"},{"number":2,"text":"Onaj kome pripada vlast na nebesima i na Zemlji, koji nema djeteta, koji u vlasti nema ortaka i koji je sve stvorio i kako treba uredio"},{"number":3,"text":"Neki pored Njega božanstva prihvaćaju koja ništa ne stvaraju, a koja su sama stvorena, koja nisu u stanju od sebe neku štetu otkloniti ni sebi kakvu korist pribaviti i koja nemaju moći život oduzeti, život dati niti oživjeti"},{"number":4,"text":"Oni koji ne vjeruju govore: \"Ovo nije ništa drugo do velika laž koju on izmišlja, a u tome mu i drugi ljudi pomažu\" – i čine nepravdu i potvoru"},{"number":5,"text":"i govore: \"To su izmišljotine naroda drevnih; on traži da mu se prepisuju i ujutro i navečer da mu ih čitaju"},{"number":6,"text":"Reci: \"Objavljuje ih Onaj kome su poznate tajne nebesa i Zemlje; On mnogo prašta i samilostan je"},{"number":7,"text":"I oni govore: \"Šta je ovom 'poslaniku', on hranu uzima i po trgovima hoda; trebao mu se jedan melek poslati da zajedno sa njim opominje"},{"number":8,"text":"ili da mu se spusti kakvo blago ili da ima vrt iz kojeg bi se hranio!\" I nevjernici još govore: \"Vi samo začarana čovjeka slijedite"},{"number":9,"text":"Vidi šta o tebi oni govore, pa onda lutaju i Pravi put ne mogu naći"},{"number":10,"text":"Neka je uzvišen Onaj koji ti, ako hoće, može dati bolje od toga: vrtove kroz koje rijeke teku i dvorove"},{"number":11,"text":"Oni, čak, i Čas oživljenja poriču, a Mi smo za one koji Čas oživljenja poriču pripremili vatru razbuktalu –"},{"number":12,"text":"kad od njih bude udaljena toliko da je mognu vidjeti, čuće kako gnjevna ključa i od bijesa huči"},{"number":13,"text":"a kad budu bačeni u nju, u tjesnac, vezanih ruku, propast će tamo prizivati"},{"number":14,"text":"Ne prizivajte danas jednu propast, nego prizivajte mnoge propasti"},{"number":15,"text":"Reci: \"Da li je bolje to ili vječni Džennet koji je obećan onima koji se budu Allaha bojali? On će im nagrada i prebivalište biti"},{"number":16,"text":"u njemu će dovijeka sve što zažele imati; to je obećanje Gospodara tvoga; oni će imati pravo to iskati od Njega"},{"number":17,"text":"A na Dan kada ih On sakupi, a i one kojima su pored Allaha robovali, te upita: \"Jeste li vi ove robove Moje u zabludu zaveli, ili su oni sami s Pravoga puta zalutali?\" –"},{"number":18,"text":"oni će reći: \"Hvaljen nek si Ti, nezamislivo je da smo mi pored Tebe ikakve zaštitnike uzimali, nego, Ti si ovima i precima njihovim dao da uživaju, pa su zaboravili da Te se sjećaju; oni su propast zaslužili"},{"number":19,"text":"Oni će poreći to što vi govorite, a vi nećete biti u mogućnosti da mučenje otklonite niti da pomoć nađete. A onome od vas koji je Njemu druge ravnim smatrao daćemo da patnju veliku iskusi"},{"number":20,"text":"Mi prije tebe nismo poslali nijednog poslanika koji nije jeo i po trgovima hodao. Mi činimo da jedni druge u iskušenje dovodite, pa izdržite! A Gospodar tvoj vidi sve"},{"number":21,"text":"Oni koji ne vjeruju da će pred Nas stati – govore: \"Zašto nam se ne pošalju meleki ili zašto Gospodara svoga ne vidimo?\" Oni su, zaista, u dušama svojim oholi, a u nepravičnosti su sve granice prešli"},{"number":22,"text":"Onoga Dana kada ugledaju meleke grješnici se neće radovati i uzviknuće: \"Sačuvaj nas Bože"},{"number":23,"text":"I Mi ćemo pristupiti djelima njihovim koja su učinili i u prah i pepeo ih pretvoriti"},{"number":24,"text":"Stanovnici Dženneta će tog dana najbolje prebivalište i najljepše odmaralište imati"},{"number":25,"text":"A na Dan kada se nebo rastvori i samo tanak oblak pojavi i kada se meleki sigurno spuste"},{"number":26,"text":"toga dana će istinska vlast biti samo u Milostivoga, a biće to mučan dan za nevjernike"},{"number":27,"text":"Na Dan kada nevjernik prste svoje bude grizao govoreći: \"Kamo sreće da sam se uz Poslanika Pravoga puta držao"},{"number":28,"text":"kamo sreće, teško meni, da toga i toga za prijatelja nisam uzeo"},{"number":29,"text":"on me je od Kur'ana odvratio nakon što mi je priopćen bio!\" – a šejtan čovjeka uvijek ostavlja na cjedilu –"},{"number":30,"text":"Poslanik je rekao: \"Gospodaru moj, narod moj ovaj Kur'an izbjegava"},{"number":31,"text":"Isto tako smo Mi dali da svakom vjerovjesniku nevaljalci neprijatelji budu. A tebi je Gospodar tvoj dovoljan kao vodič i kao pomagač"},{"number":32,"text":"Oni koji ne vjeruju govore: \"Trebalo je da mu Kur'an bude objavljen čitav, i to odjednom!\" A tako se objavljuje da bismo njime srce tvoje učvrstili, i Mi ga sve ajet po ajet objavljujemo"},{"number":33,"text":"Oni ti neće nijedan prigovor postaviti, a da ti Mi nećemo odgovor i najljepše objašnjenje navesti"},{"number":34,"text":"Oni koji budu lica okrenutih zemlji u Džehennem vučeni biće u najgorem položaju i u najvećoj nevolji"},{"number":35,"text":"Mi smo Musau Knjigu dali i brata mu Haruna pomoćnikom učinili"},{"number":36,"text":"pa rekli: \"Otiđite vas dvojica narodu koji dokaze Naše poriče\" – i poslije smo taj narod potpuno uništili"},{"number":37,"text":"A i narod Nuhov smo, kad su poslanike u laž utjerivali, potopili i ljudima ih poučnim primjerom učinili, a nevjernicima smo patnju bolnu pripremili"},{"number":38,"text":"i Adu i Semudu i stanovnicima Ressa i mnogim narodima između njih –"},{"number":39,"text":"svima smo primjere za pouku navodili, i sve smo poslije sasvim uništili"},{"number":40,"text":"A ovi prolaze pored grada na koji se sručila kobna kiša – zar ga ne vide? – pa ipak ne očekuju proživljenje"},{"number":41,"text":"Kad te vide, rugaju ti se: \"Je li ovo onaj kojeg je Allah kao poslanika poslao"},{"number":42,"text":"Umalo da nas od božanstava naših nije odvratio, ali mi im vjerni ostadosmo.\" A kad dožive patnju, saznaće ko je dalje s Pravoga puta bio skrenuo"},{"number":43,"text":"Kaži ti Meni, hoćeš li ti biti čuvar onome koji je strast svoju za boga svoga uzeo"},{"number":44,"text":"Misliš li ti da većina njih hoće da čuje ili da nastoji shvatiti? Kao stoka su oni, čak su još dalje s Pravog puta skrenuli"},{"number":45,"text":"Zar ne vidiš kako Gospodar tvoj sjenu rasprostire – a da hoće, ostavio bi je da miruje – i kako smo uredili da na nju Sunce utječe"},{"number":46,"text":"a poslije je malo-pomalo Sebi privlačimo"},{"number":47,"text":"On vam je noć učinio pokrivkom, san vam je učinio počinkom, a dan da se krećete"},{"number":48,"text":"I On šalje vjetrove kao radosnu vijest, kao prethodnicu milosti Svoje; i Mi s neba čistu vodu spuštamo"},{"number":49,"text":"da njome već mrtav predio oživimo i da mnogu stoku i mnoge ljude koje smo stvorili napojimo"},{"number":50,"text":"Mi smo im o ovome često govorili da bi razmislili, ali većina ljudi poriče blagodati"},{"number":51,"text":"Da hoćemo, u svaki grad bismo poslali nekoga da opominje"},{"number":52,"text":"zato ne čini nevjernicima ustupke i Kur'anom se svim silama protiv njih bori"},{"number":53,"text":"On je dvije vodene površine jednu pored druge ostavio – jedna je pitka i slatka, druga slana i gorka, a između njih je pregradu i nevidljivu branu postavio"},{"number":54,"text":"On od vode stvara ljude i čini da su rod po krvi i po tazbini. Gospodar tvoj je kadar sve"},{"number":55,"text":"Umjesto Allahu oni se klanjaju onima koji nisu u stanju neku korist im pribaviti, niti od njih kakvu štetu otkloniti. Nevjernik je šejtanov saučesnik protiv njegovog Gospodara"},{"number":56,"text":"a Mi smo tebe poslali samo zato da radosne vijesti donosiš i da opominješ"},{"number":57,"text":"Reci: \"Za ovo od vas ne tražim druge nagrade, već da onaj koji hoće pođe Putem koji vodi njegovu Gospodaru"},{"number":58,"text":"Ti se pouzdaj u Živog, koji ne može umrijeti, i veličaj Ga, i hvali! A dovoljno je to što grijehe robova Svojih zna Onaj"},{"number":59,"text":"koji je za šest vremenskih razdoblja nebesa i Zemlju i ono što je među njima stvorio, a onda cijelim svemirom zavladao; On je Milostivi i upitaj o Njemu onoga koji zna"},{"number":60,"text":"A kad im se rekne: \"Padajte ničice pred Milostivim!\" – oni pitaju: \"A ko je Milostivi? Zar da padamo ničice samo zato što nam ti naređuješ?\" I još se više otuđuju"},{"number":61,"text":"Neka je uzvišen Onaj koji je na nebu sazviježđa stvorio i u njima dao svjetiljku i Mjesec koji sja"},{"number":62,"text":"On čini da se noć i dan smjenjuju, to je pouka za onoga koji hoće da razmisli i želi da bude blagodaran"},{"number":63,"text":"A robovi Milostivoga su oni koji po Zemlji mirno hodaju, a kada ih bestidnici oslove, odgovaraju: \"Mir vama"},{"number":64,"text":"i oni koji provode noći pred Gospodarom svojim na tlo padajući i stojeći"},{"number":65,"text":"i oni koji govore: \"Gospodaru naš, poštedi nas patnje u Džehennemu, jer je patnja u njemu, doista, propast neminovna"},{"number":66,"text":"on je ružno prebivalište i boravište"},{"number":67,"text":"i oni koji, kad udjeljuju, ne rasipaju i ne škrtare, već se u tome drže sredine"},{"number":68,"text":"i oni koji se mimo Allaha drugom bogu ne klanjaju, i koji, one koje je Allah zabranio, ne ubijaju, osim kada pravda zahtijeva, i koji ne bludniče; – a ko to radi, iskusiće kaznu"},{"number":69,"text":"patnja će mu na onome svijetu udvostručena biti i vječno će u njoj ponižen ostati"},{"number":70,"text":"ali onima koji se pokaju i uzvjeruju i dobra djela čine, Allah će njihova hrđava djela u dobra promijeniti, a Allah prašta i samilostan je"},{"number":71,"text":"a onaj ko se bude pokajao i dobra djela činio, on se, uistinu, Allahu iskreno vratio"},{"number":72,"text":"i oni koji ne svjedoče lažno, i koji, prolazeći pored onoga što ih se ne tiče, prolaze dostojanstveno"},{"number":73,"text":"i oni koji, kada budu opomenuti dokazima Gospodara svoga, ni gluhi ni slijepi ne ostanu"},{"number":74,"text":"i oni koji govore: \"Gospodaru naš, podari nam u ženama našim i djeci našoj radost i učini da se čestiti na nas ugledaju!\" –"},{"number":75,"text":"oni će biti, za ono što su trpjeli, odajama džennetskim nagrađeni i u njima će pozdravom i blagoslovom biti susretani"},{"number":76,"text":"u njima će vječno ostati, a kako su one divno prebivalište i boravište"},{"number":77,"text":"Reci: \"Allah vam poklanja pažnju samo zbog vaše molitve, a pošto ste vi poricali, neminovno vas čeka patnja"}]}