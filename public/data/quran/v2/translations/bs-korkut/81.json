{"number":81,"edition":"bs.korkut","ayahs":[{"number":1,"text":"Kada sunce sjaj izgubi"},{"number":2,"text":"i kada zvijezde popadaju"},{"number":3,"text":"i kada se planine pokrenu"},{"number":4,"text":"i kada steone kamile bez pastira ostanu"},{"number":5,"text":"i kada se divlje životinje saberu"},{"number":6,"text":"i kada se mora vatrom napune"},{"number":7,"text":"i kada se duše sa tijelima spare"},{"number":8,"text":"i kada živa sahranjenā djevojčica bude upitana"},{"number":9,"text":"zbog kakve krivice je umorena"},{"number":10,"text":"i kada se listovi razdijele"},{"number":11,"text":"i kada se nebo ukloni"},{"number":12,"text":"i kada se Džehennem raspali"},{"number":13,"text":"i kada se Džennet približi –"},{"number":14,"text":"svako će saznati ono što je pripremio"},{"number":15,"text":"I kunem se zvijezdama – koje se skrivaju"},{"number":16,"text":"koje se kreću i iz vida gube"},{"number":17,"text":"i noći kad ona veo diže"},{"number":18,"text":"i zorom kada diše –"},{"number":19,"text":"Kur'an je, zaista, kazivanje Izaslanika plemenitog"},{"number":20,"text":"moćnog, od Gospodara svemira cijenjenog"},{"number":21,"text":"kome se drugi potčinjavaju, tamo pouzdanog"},{"number":22,"text":"A drug vaš nije lud"},{"number":23,"text":"on ga je na obzorju jasnom vidio"},{"number":24,"text":"i, kada je u pitanju Objava, on nije škrt"},{"number":25,"text":"i Kur'an nije prokletog šejtana govor"},{"number":26,"text":"pa kuda onda idete"},{"number":27,"text":"Kur'an je samo pouka svjetovima"},{"number":28,"text":"onome od vas koji hoće da je na Pravome putu"},{"number":29,"text":"a vi ne možete ništa htjeti ako to Allah, Gospodar svjetova, neće"}]}