{"number":44,"edition":"bs.korkut","ayahs":[{"number":1,"text":"Hā Mīm"},{"number":2,"text":"Tako Mi Knjige jasne"},{"number":3,"text":"Mi smo počeli da je u Blagoslovljenoj noći objavljujemo – i Mi, doista, opominjemo –"},{"number":4,"text":"u kojoj se svaki mudri posao riješi"},{"number":5,"text":"po zapovijedi Našoj! Mi smo, zaista, slali poslanike"},{"number":6,"text":"kao milost Gospodara tvoga – On, uistinu, sve čuje i sve zna –"},{"number":7,"text":"Gospodara nebesa i Zemlje i onoga što je između njih – ako čvrsto vjerujete"},{"number":8,"text":"drugog boga osim Njega nema; On život i smrt daje – Gospodara vašeg i Gospodara vaših predaka davnih"},{"number":9,"text":"Ali ovi sumnjaju i zabavljaju se"},{"number":10,"text":"zato sačekaj dan kad će im se činiti da prema nebu vide vidljiv dim"},{"number":11,"text":"koji će ljude prekriti. \"Ovo je neizdržljiva patnja"},{"number":12,"text":"Gospodaru naš, otkloni patnju od nas, mi ćemo, sigurno, vjerovati"},{"number":13,"text":"A kako će oni pouku primiti, a već im je došao istiniti Poslanik"},{"number":14,"text":"od koga oni glave okreću i govore: \"Poučeni – umno poremećeni"},{"number":15,"text":"Mi ćemo patnju malo-pomalo otklanjati i vi ćete se, sigurno, u mnogobožačku vjeru vratiti"},{"number":16,"text":"ali onog Dana kada ih svom silom zgrabimo, zbilja ćemo ih kazniti"},{"number":17,"text":"Još davno prije njih Mi smo faraonov narod u iskušenje stavili, kada im je bio došao plemeniti poslanik"},{"number":18,"text":"Ispunite prema meni ono što ste dužni, o Allahovi robovi, jer ja sam vam poslanik pouzdani"},{"number":19,"text":"i ne uzdižite se iznad Allaha, ja vam donosim dokaz očevidni"},{"number":20,"text":"i ja se utječem i svome i vašem Gospodaru da me na kamenujete"},{"number":21,"text":"a ako mi ne vjerujete, onda me na miru ostavite"},{"number":22,"text":"I on pozva u pomoć Gospodara svoga: \"Ovo je, doista, narod nevjernički!\" –"},{"number":23,"text":"Izvedi noću robove Moje, za vama će potjera poći"},{"number":24,"text":"i ostavi more nek miruje, oni su vojska koja će, zaista, potopljena biti"},{"number":25,"text":"I koliko ostaviše bašča i izvora"},{"number":26,"text":"i njiva zasijanih i dvorova divnih"},{"number":27,"text":"i zadovoljstava koja su u radosti provodili! –"},{"number":28,"text":"tako to bî, i Mi smo to u nasljedstvo drugima ostavili –"},{"number":29,"text":"ni nebo ih ni Zemlja nisu oplakivali, i nisu pošteđeni bili"},{"number":30,"text":"a sinove Israilove smo ponižavajuće patnje spasili"},{"number":31,"text":"od faraona – on je bio gord, jedan od onih koji su u zlu svaku mjeru prevršili –"},{"number":32,"text":"i znajući kakvi su, između savremenika smo ih odabrali"},{"number":33,"text":"i neka znamenja puna očite blagosti smo im dali"},{"number":34,"text":"A ovi, doista, govore"},{"number":35,"text":"Postoji samo naša prva smrt, mi nećemo biti oživljeni"},{"number":36,"text":"pretke naše nam dovedite, ako je istina to što govorite"},{"number":37,"text":"Da li su silniji oni ili narod Tubba' i oni prije njega? – njih smo uništili jer su nevjernici bili"},{"number":38,"text":"Mi nismo stvorili nebesa i Zemlju i ono što je između njih da bismo se igrali"},{"number":39,"text":"Mi smo ih stvorili sa ciljem, ali većina ovih ne zna"},{"number":40,"text":"Dan sudnji će svima njima rok određeni biti"},{"number":41,"text":"Dan kada bližnji neće nimalo od koristi bližnjem biti i kada sami sebi neće moći pomoći"},{"number":42,"text":"moći će samo oni kojima se Allah smiluje, jer – On je, uistinu, silan i milostiv"},{"number":43,"text":"Drvo Zekkum"},{"number":44,"text":"biće hrana grješniku"},{"number":45,"text":"u trbuhu će kao rastopljena kovina vreti"},{"number":46,"text":"kao što voda kada ključa vri"},{"number":47,"text":"Ščepajte ga i usred ognja odvucite"},{"number":48,"text":"a zatim mu, za kaznu, na glavu ključalu vodu izljevajte"},{"number":49,"text":"Okušaj, ta ti si, uistinu, 'moćni' i 'poštovani"},{"number":50,"text":"ovo je, zaista, ono u što ste sumnjali"},{"number":51,"text":"A oni koji su se Allaha bojali, oni će na sigurnu mjestu biti"},{"number":52,"text":"usred bašča i izvora"},{"number":53,"text":"u dibu i kadifu obučeni i jedni prema drugima"},{"number":54,"text":"Eto, tako će biti i Mi ćemo ih hurijama, krupnih očiju, ženiti"},{"number":55,"text":"U njima će moći sigurno koju hoće vrstu voća tražiti"},{"number":56,"text":"u njima, poslije one prve smrti, smrt više neće okusiti i On će ih patnje u ognju sačuvati"},{"number":57,"text":"blagodat će to od Gospodara tvoga biti; to će, zaista, biti uspjeh veliki"},{"number":58,"text":"A Kur'an smo učinili lahkim, na jeziku tvome, da bi oni pouku primili"},{"number":59,"text":"zato čekaj, i oni će čekati"}]}