{"number":83,"edition":"bs.korkut","ayahs":[{"number":1,"text":"Teško onima koji pri mjerenju zakidaju"},{"number":2,"text":"koji punu mjeru uzimaju kada od drugih kupuju"},{"number":3,"text":"a kada drugima mjere na litar ili na kantar – zakidaju"},{"number":4,"text":"Kako ne pomisle da će oživljeni biti"},{"number":5,"text":"na Dan veliki"},{"number":6,"text":"na Dan kada će se ljudi zbog Gospodara svjetova dići"},{"number":7,"text":"Uistinu! Knjiga grješnika je u Sidždžinu"},{"number":8,"text":"a znaš li ti šta je Sidždžin"},{"number":9,"text":"Knjiga ispisana"},{"number":10,"text":"Teško toga dana onima koji su poricali –"},{"number":11,"text":"koji su onaj svijet poricali –"},{"number":12,"text":"a njega može poricati samo prijestupnik, grješnik"},{"number":13,"text":"koji je, kada su mu ajeti Naši kazivani, govorio: \"Izmišljotine naroda drevnih"},{"number":14,"text":"A nije tako! Ono što su radili prekrilo je srca njihova"},{"number":15,"text":"uistinu, oni će toga dana od milosti Gospodara svoga zaklonjeni biti"},{"number":16,"text":"zatim će, sigurno, u oganj ući"},{"number":17,"text":"pa će im se reći: \"Eto, to je ono što ste poricali"},{"number":18,"text":"Uistinu! Knjiga čestitih je u Illijjunu"},{"number":19,"text":"a znaš li ti šta je Illijjun"},{"number":20,"text":"Knjiga ispisana! –"},{"number":21,"text":"nad njom bdiju oni Allahu bliski"},{"number":22,"text":"Dobri će, zaista, u nasladama boraviti"},{"number":23,"text":"sa divana gledati"},{"number":24,"text":"na licima njihovim prepoznaćeš radost sretna života"},{"number":25,"text":"daće im se pa će piće zapečaćeno piti"},{"number":26,"text":"čiji će pečat mošus biti – i neka se za to natječu oni koji se hoće natjecati! –"},{"number":27,"text":"pomiješano sa vodom iz Tesnima će biti"},{"number":28,"text":"sa izvora iz kojeg će Allahu bliski piti"},{"number":29,"text":"Grješnici se smiju onima koji vjeruju"},{"number":30,"text":"kada pored njih prolaze, jedni drugima namiguju"},{"number":31,"text":"a kada se porodicama svojim vraćaju, šale zbijajući vraćaju se"},{"number":32,"text":"kada ih vide, onda govore: \"Ovi su, doista, zalutali!\" –"},{"number":33,"text":"a oni nisu poslani da motre na njih"},{"number":34,"text":"Danas će oni koji su vjerovali – nevjernicima se podsmijavati"},{"number":35,"text":"sa divana će gledati"},{"number":36,"text":"Zar će nevjernici biti drugačije kažnjeni nego prema onome kako su postupali"}]}