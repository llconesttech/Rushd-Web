{"number":26,"edition":"bs.korkut","ayahs":[{"number":1,"text":"Tā Sīn Mīm"},{"number":2,"text":"Ovo su ajeti Knjige jasne"},{"number":3,"text":"Zar ćeš ti sebe uništiti zato što ovi neće da postanu vjernici"},{"number":4,"text":"Kad bismo htjeli, Mi bismo im s neba jedan znak poslali pred kojim bi oni šije svoje sagnuli"},{"number":5,"text":"I njima ne dođe nijedna nova opomena od Milostivoga, a da se od nje ne okrenu"},{"number":6,"text":"Oni poriču – pa, stići će ih sigurno posljedice onoga čemu se izruguju"},{"number":7,"text":"Zar oni ne vide kako činimo da iz zemlje niče svakovrsno bilje plemenito"},{"number":8,"text":"To je, doista, dokaz, ali većina njih ne vjeruje"},{"number":9,"text":"a Gospodar tvoj je, zaista, silan i milostiv"},{"number":10,"text":"A kad je Gospodar tvoj Musaa zovnuo: \"Idi narodu koji se prema sebi ogriješio"},{"number":11,"text":"narodu faraonovu, ne bi li se Allaha pobojao\" –"},{"number":12,"text":"on je rekao: \"Gospodaru moj, bojim se da me oni u laž ne utjeraju"},{"number":13,"text":"da mi ne postane teško u duši i da mi se jezik ne saplete; zato podaj poslanstvo i Harunu"},{"number":14,"text":"a ja sam njima i odgovoran, pa se plašim da me ne ubiju"},{"number":15,"text":"Neće!\" – reče On. \"Idite obojica sa dokazima Našim, Mi ćemo s vama biti i slušati"},{"number":16,"text":"Otiđite faraonu i recite: 'Mi smo poslanici Gospodara svjetova"},{"number":17,"text":"dopusti da sinovi Israilovi pođu s nama"},{"number":18,"text":"Zar te među nama nismo gojili dok si dijete bio i zar među nama tolike godine života svoga nisi proveo?\" – reče faraon –"},{"number":19,"text":"i uradio si nedjelo koje si uradio i još si nezahvalnik"},{"number":20,"text":"Ja sam onda ono uradio nehotice\" – reče –"},{"number":21,"text":"a od vas sam pobjegao zato što sam se vas bojao, pa mi je Gospodar moj mudrost darovao i poslanikom me učinio"},{"number":22,"text":"A dobročinstvo koje mi prebacuješ – da nije to što si sinove Israilove robljem učinio"},{"number":23,"text":"A ko je Gospodar svjetova?\" – upita faraon"},{"number":24,"text":"Gospodar nebesa i Zemlje i onoga što je između njih, ako vjerujete\" – odgovori on"},{"number":25,"text":"Čujete li?\" – reče onima oko sebe faraon"},{"number":26,"text":"Gospodar vaš i Gospodar vaših davnih predaka\" – reče Musa"},{"number":27,"text":"Poslanik koji vam je poslan uistinu je lud\" – reče faraon"},{"number":28,"text":"Gospodar istoka i zapada i onoga što je između njih, ako pameti imate\" – reče Musa"},{"number":29,"text":"A faraon reče: \"Ako budeš kao boga nekog drugog osim mene priznavao, sigurno ću te u tamnicu baciti"},{"number":30,"text":"Zar i onda kad ti budem očigledan dokaz donio?\" – upita on"},{"number":31,"text":"Pa daj ga, ako istinu govoriš!\" – reče faraon"},{"number":32,"text":"I Musa baci štap svoj, kad on – zmija prava"},{"number":33,"text":"a onda izvadi ruku iz njedara, kad ona, onima koji su gledali – bijela"},{"number":34,"text":"Ovaj je zaista vješt čarobnjak\" – reče glavešinama oko sebe faraon –"},{"number":35,"text":"hoće da vas čarolijom svojom iz zemlje vaše izvede. Pa šta savjetujete"},{"number":36,"text":"Ostavi njega i brata njegova!\" – rekoše – \"a u gradove pošalji da sakupljaju"},{"number":37,"text":"sve čarobnjake vješte će ti dovesti"},{"number":38,"text":"I čarobnjaci se u određeno vrijeme i označenog dana sabraše"},{"number":39,"text":"a narodu bî rečeno: \"Hoćete li se iskupiti"},{"number":40,"text":"da budemo uz čarobnjake, ako oni budu pobjednici"},{"number":41,"text":"A kad dođoše, čarobnjaci faraona upitaše: \"Da li će nama, doista, pripasti nagrada ako mi budemo pobjednici"},{"number":42,"text":"Hoće\" – odgovori on – \"bićete tada sigurno meni najbliži"},{"number":43,"text":"Musa im reče: \"Bacite ono što želite baciti"},{"number":44,"text":"I oni pobacaše konope svoje i štapove svoje i rekoše: \"Tako nam dostojanstva faraonova, mi ćemo svakako pobijediti"},{"number":45,"text":"Zatim Musa baci svoj štap, koji, odjednom, proguta ono što su oni lažno izveli"},{"number":46,"text":"Čarobnjaci se onda na tle baciše"},{"number":47,"text":"i rekoše: \"Mi vjerujemo u Gospodara svjetova"},{"number":48,"text":"Gospodara Musaova i Harunova"},{"number":49,"text":"Da povjerujete njemu prije dopuštenja moga!\" – viknu faraon. – \"On je vaš učitelj, on vas je čarobnjaštvu naučio – a vi ćete zapamtiti; poodsijecaću vam ruke i noge vaše unakrst i sve ću vas porazapinjati"},{"number":50,"text":"Ništa strašno!\" – rekoše oni – \"mi ćemo se Gospodaru svome vratiti"},{"number":51,"text":"Mi se nadamo da će nam Gospodar naš grijehe naše oprostiti zato što smo prvi vjernici"},{"number":52,"text":"I Mi objavismo Musau: \"Kreni noću s robovima Mojim, ali bićete gonjeni"},{"number":53,"text":"I faraon posla po gradovima sakupljače"},{"number":54,"text":"Ovih je zaista malo"},{"number":55,"text":"i rasrdili su nas"},{"number":56,"text":"a mi smo svi budni"},{"number":57,"text":"I Mi ih izvedosmo iz vrtova i rijeka"},{"number":58,"text":"iz riznica i dvoraca divnih"},{"number":59,"text":"Eto tako je bilo, i Mi dadosmo da to naslijede sinovi Israilovi"},{"number":60,"text":"I oni ih, kad se sunce rađalo, sustigoše"},{"number":61,"text":"pa kad jedni druge ugledaše, drugovi Musaovi povikaše: \"Samo što nas nisu stigli"},{"number":62,"text":"Neće!\" – reče on – \"Gospodar moj je sa mnom, On će mi put pokazati"},{"number":63,"text":"I Mi objavismo Musau: \"Udari štapom svojim po moru!\" – i ono se rastavi i svaki bok njegov bijaše kao veliko brdo"},{"number":64,"text":"i Mi onda tamo one druge približismo –"},{"number":65,"text":"a Musaa i sve one koji bijahu s njim spasismo –"},{"number":66,"text":"i one druge potopismo"},{"number":67,"text":"To je, zaista, pouka, a većina njih nisu bili vjernici"},{"number":68,"text":"a Gospodar tvoj je, doista, silan i milostiv"},{"number":69,"text":"I kaži im vijest o Ibrahimu"},{"number":70,"text":"kada je oca svoga i narod svoj upitao: \"Čemu se vi klanjate"},{"number":71,"text":"a oni odgovorili: \"Klanjamo se kumirima i povazdan im se molimo"},{"number":72,"text":"on je rekao: \"Da li vas oni čuju kad se molite"},{"number":73,"text":"ili, da li vam mogu koristiti ili naškoditi"},{"number":74,"text":"Ne\" – odgovoriše – \"ali mi smo upamtili pretke naše kako tako postupaju"},{"number":75,"text":"A da li ste razmišljali\" – upita on – \"da su oni kojima se klanjate"},{"number":76,"text":"vi i kojima su se klanjali davni preci vaši"},{"number":77,"text":"doista, neprijatelji moji? Ali, to nije Gospodar svjetova"},{"number":78,"text":"koji me je stvorio i na Pravi put uputio"},{"number":79,"text":"i koji me hrani i poji"},{"number":80,"text":"i koji me, kad se razbolim, liječi"},{"number":81,"text":"i koji će mi život oduzeti, i koji će me poslije oživiti"},{"number":82,"text":"i koji će mi, nadam se, pogreške moje na Sudnjem danu oprostiti"},{"number":83,"text":"Gospodaru moj, podari mi znanje i uvrsti me među one koji su dobri"},{"number":84,"text":"i učini da me po lijepom spominju oni što će poslije mene doći"},{"number":85,"text":"i učini me jednim od onih kojima ćeš džennetske blagodati darovati –"},{"number":86,"text":"i ocu mome oprosti, on je jedan od zalutalih –"},{"number":87,"text":"i ne osramoti me na Dan kad će ljudi oživljeni biti"},{"number":88,"text":"na Dan kada neće nikakvo blago, a ni sinovi od koristi biti"},{"number":89,"text":"samo će onaj koji Allahu srca čista dođe spašen biti"},{"number":90,"text":"I Džennet će se čestitima približiti"},{"number":91,"text":"a Džehennem zalutalima ukazati"},{"number":92,"text":"i reći će im se: \"Gdje su oni kojima ste se klanjali"},{"number":93,"text":"a niste Allahu; mogu li vam oni pomoći, a mogu li i sebi pomoći"},{"number":94,"text":"pa će i oni i onî koji su ih u zabludu doveli u nj biti bačeni"},{"number":95,"text":"i vojske Iblisove – svi zajedno"},{"number":96,"text":"I oni će, svađajući se u njemu, govoriti"},{"number":97,"text":"Allaha nam, bili smo, doista, u očitoj zabludi"},{"number":98,"text":"kad smo vas s Gospodarom svjetova izjednačavali"},{"number":99,"text":"a na stranputicu su nas naveli zlikovci"},{"number":100,"text":"pa nemamo ni zagovornika"},{"number":101,"text":"ni prisna prijatelja –"},{"number":102,"text":"da nam je samo da se povratimo, pa da postanemo vjernici"},{"number":103,"text":"U tome je pouka, ali većina ovih nisu vjernici"},{"number":104,"text":"a Gospodar tvoj je, zaista, silan i milostiv"},{"number":105,"text":"I Nuhov narod je smatrao lažnim poslanike"},{"number":106,"text":"Kad im brat njihov Nuh reče: \"Kako to da se Allaha ne bojite"},{"number":107,"text":"Ja sam vam, sigurno, poslanik pouzdani"},{"number":108,"text":"zato se bojte Allaha i budite poslušni meni"},{"number":109,"text":"Za ovo od vas ne tražim nikakve nagrade, mene će Gospodar svjetova nagraditi"},{"number":110,"text":"zato se bojte Allaha i budite poslušni meni!\" –"},{"number":111,"text":"oni rekoše: \"Kako da te poslušamo, kad te slijede oni koji su najmizerniji"},{"number":112,"text":"Ne znam ja šta su oni radili\" – reče on"},{"number":113,"text":"svi će pred Gospodarom mojim, da znate, račun polagati"},{"number":114,"text":"a ja vjernike neću otjerati"},{"number":115,"text":"ja samo javno opominjem"},{"number":116,"text":"Ako se ne okaniš, o Nuhu!\" – rekoše oni – \"bićeš sigurno kamenovan"},{"number":117,"text":"Gospodaru moj\" – reče on – \"narod moj me u laž utjeruje"},{"number":118,"text":"pa Ti meni i njima presudi i mene i vjernike koji su sa mnom spasi"},{"number":119,"text":"I Mi smo njega i one koji su bili uz njega u lađi krcatoj spasili"},{"number":120,"text":"a ostale potopili"},{"number":121,"text":"To je pouka, ali većina ovih nisu vjernici"},{"number":122,"text":"a Gospodar tvoj je zaista silan i milostiv"},{"number":123,"text":"I Ad je smatrao lažnim poslanike"},{"number":124,"text":"Kad im brat njihov Hud reče: \"Kako to da se Allaha ne bojite"},{"number":125,"text":"Ja sam vam, sigurno, poslanik pouzdani"},{"number":126,"text":"zato se bojte Allaha i budite poslušni meni"},{"number":127,"text":"Za ovo od vas ne tražim nikakve nagrade, mene će Gospodar svjetova nagraditi"},{"number":128,"text":"Zašto na svakoj uzvišici palate zidate, druge ismijavajući"},{"number":129,"text":"i podižete utvrde kao da ćete vječno živjeti"},{"number":130,"text":"a kad kažnjavate, kažnjavate kao silnici"},{"number":131,"text":"Bojte se Allaha i meni budite poslušni"},{"number":132,"text":"Bojte se Onoga koji vam daruje ono što znate"},{"number":133,"text":"daruje vam stoku i sinove"},{"number":134,"text":"i bašče i izvore"},{"number":135,"text":"Ja se, doista, bojim za vas na Velikom danu patnje\" –"},{"number":136,"text":"rekoše oni: \"Nama je svejedno savjetovao ti ili ne bio savjetnik"},{"number":137,"text":"ovako su i narodi davnašnji vjerovali"},{"number":138,"text":"i mi nećemo biti mučeni"},{"number":139,"text":"I oni su ga nastavili u laž utjerivati, pa smo ih Mi uništili. To je pouka, ali većina ovih neće da vjeruje"},{"number":140,"text":"a Gospodar tvoj je, zaista, silan i milostiv"},{"number":141,"text":"I Semud je smatrao lažnim poslanike"},{"number":142,"text":"Kad im brat njihov Salih reče: \"Kako to da se Allaha ne bojite"},{"number":143,"text":"Ja sa vam, sigurno, poslanik pouzdani"},{"number":144,"text":"zato se bojte Allaha i budite poslušni meni"},{"number":145,"text":"Za ovo od vas ne tražim nikakve nagrade, mene će Gospodar svjetova nagraditi"},{"number":146,"text":"Zar mislite da ćete ovdje biti ostavljeni sigurni"},{"number":147,"text":"u vrtovima i među izvorima"},{"number":148,"text":"u usjevima i među palmama sa plodovima zrelim"},{"number":149,"text":"Vi u brdima vrlo spretno kuće klešete"},{"number":150,"text":"zato se bojte Allaha i poslušni meni budite"},{"number":151,"text":"i ne slušajte naredbe onih koji u zlu pretjeruju"},{"number":152,"text":"koji na Zemlji ne zavode red već nered uspostavljaju\" –"},{"number":153,"text":"rekoše oni: \"Ti si samo opčinjen"},{"number":154,"text":"ti si čovjek, kao i mi; zato nam donesi jedno čudo ako je istina to što govoriš"},{"number":155,"text":"Evo, to je kamila\" – reče on – \"u određeni dan ona će piti, a u poznati dan vi"},{"number":156,"text":"i ne učinite joj nikakvo zlo da vas ne bi stigla patnja na Velikom danu"},{"number":157,"text":"Ali, oni je zaklaše i potom se pokajaše"},{"number":158,"text":"I stiže ih kazna. To je pouka, ali većina ovih neće da vjeruje"},{"number":159,"text":"a Gospodar tvoj je, zaista, silan i milostiv"},{"number":160,"text":"I Lutov narod je smatrao lažnim poslanike"},{"number":161,"text":"Kad im njihov brat Lut reče: \"Kako to da se ne bojite"},{"number":162,"text":"Ja sam vam, sigurno, poslanik pouzdani"},{"number":163,"text":"zato se bojte Allaha i budite poslušni meni"},{"number":164,"text":"Za ovo od vas ne tražim nikakve nagrade, mene će Gospodar svjetova nagraditi"},{"number":165,"text":"Zašto vi, mimo sav svijet, sa muškarcima općite"},{"number":166,"text":"a žene svoje, koje je za vas Gospodar vaš stvorio, ostavljate? Vi ste ljudi koji svaku granicu zla prelazite\" –"},{"number":167,"text":"rekoše oni: \"Ako se ne okaniš, o Lute, bićeš sigurno prognan"},{"number":168,"text":"Ja se gnušam toga što vi radite!\" – reče on"},{"number":169,"text":"Gospodaru moj, sačuvaj mene i porodicu moju kazne za ono što oni rade"},{"number":170,"text":"I Mi smo sačuvali njega i porodicu njegovu – sve"},{"number":171,"text":"osim starice koja je ostala sa onima koji su kaznu iskusili"},{"number":172,"text":"a zatim smo ostale uništili"},{"number":173,"text":"spustivši na njih kišu – a strašne li kiše za one koji su opomenuti bili"},{"number":174,"text":"To je pouka, ali većina ovih neće da vjeruje"},{"number":175,"text":"a Gospodar tvoj je, zaista, silan i milostiv"},{"number":176,"text":"I stanovnici Ejke su u laž ugonili poslanike"},{"number":177,"text":"Kad im Šuajb reče: \"Kako to da se ne bojite"},{"number":178,"text":"Ja sam vam, sigurno, poslanik pouzdani"},{"number":179,"text":"zato se bojte Allaha i budite poslušni meni"},{"number":180,"text":"Za ovo od vas ne tražim nikakve nagrade, mene će Gospodar svjetova nagraditi"},{"number":181,"text":"Pravo mjerite na litru i ne zakidajte"},{"number":182,"text":"a na kantaru ispravnom mjerom mjerite"},{"number":183,"text":"i ljudima prava njihova ne umanjujte i zlo po Zemlji, nered praveći, ne činite"},{"number":184,"text":"i Onoga koji je stvorio vas i narode davnašnje bojte se\" –"},{"number":185,"text":"rekoše oni: \"Ti si samo opčinjen"},{"number":186,"text":"i ti si samo čovjek kao i mi; za nas si ti, doista, lažac pravi"},{"number":187,"text":"zato spusti na nas kaznu s neba, ako istinu govoriš"},{"number":188,"text":"Gospodar moj dobro zna šta vi radite\" – reče on"},{"number":189,"text":"I oni su nastavili da ga u laž utjeruju pa ih je stigla kazna iz oblaka; a to je bila kazna jednog strašnog dana"},{"number":190,"text":"To je pouka, ali većina ovih neće da vjeruje"},{"number":191,"text":"a Gospodar tvoj je, zaista, silan i milostiv"},{"number":192,"text":"I Kur'an je, sigurno, objava Gospodara svjetova"},{"number":193,"text":"donosi ga povjerljivi Džibril"},{"number":194,"text":"na srce tvoje, da opominješ"},{"number":195,"text":"na jasnom arapskom jeziku"},{"number":196,"text":"on je spomenut u knjigama poslanika prijašnjih –"},{"number":197,"text":"zar ovima nije dokaz to što za njega znaju učeni ljudi sinova Israilovih"},{"number":198,"text":"A da ga objavljujemo i nekom nearapu"},{"number":199,"text":"pa da im ga on čita, opet u nj ne bi povjerovali"},{"number":200,"text":"Eto, tako to Mi u srca grješnika uvodimo"},{"number":201,"text":"oni u nj neće vjerovati dok ne dožive patnju nesnosnu"},{"number":202,"text":"koja će im iznenada doći, kad je najmanje budu očekivali"},{"number":203,"text":"pa će reći: \"Hoće li nam se imalo vremena dati"},{"number":204,"text":"Zašto oni kaznu Našu požuruju"},{"number":205,"text":"Šta ti misliš, ako im Mi dopuštamo da godinama uživaju"},{"number":206,"text":"i naposljetku ih snađe ono čime im se prijeti"},{"number":207,"text":"zar će imati šta od slatkog života koji su provodili"},{"number":208,"text":"Mi nijedan grad nismo razorili prije nego su im došli oni koji su ih opominjali"},{"number":209,"text":"da bi pouku primili; Mi nismo nepravedni bili"},{"number":210,"text":"Kur'an ne donose šejtani"},{"number":211,"text":"nezamislivo je da to oni čine; oni to nisu kadri"},{"number":212,"text":"oni ga nikako ne mogu prisluškivati"},{"number":213,"text":"Zato se, mimo Allaha, ne moli drugom bogu – da ne bi bio jedan od onih koji će biti mučeni"},{"number":214,"text":"I opominji rodbinu svoju najbližu"},{"number":215,"text":"i budi ljubazan prema vjernicima koji te slijede"},{"number":216,"text":"A ako te ne budu poslušali, ti reci: \"Ja nemam ništa s tim što vi radite"},{"number":217,"text":"I pouzdaj se u Silnoga i Milostivoga"},{"number":218,"text":"koji te vidi kada ustaneš"},{"number":219,"text":"da sa ostalima molitvu obaviš"},{"number":220,"text":"jer On, doista, sve čuje i sve zna"},{"number":221,"text":"Hoću li vam kazati kome dolaze šejtani"},{"number":222,"text":"Oni dolaze svakome lašcu, grješniku"},{"number":223,"text":"oni prisluškuju – i većinom oni lažu"},{"number":224,"text":"A zavedeni slijede pjesnike"},{"number":225,"text":"Zar ne znaš da oni svakom dolinom blude"},{"number":226,"text":"i da govore ono što ne rade"},{"number":227,"text":"tako ne govore samo oni koji vjeruju i dobra djela čine, i koji često Allaha spominju, i koji uzvraćaju kad ih ismijavaju. A mnogobošci će, sigurno, saznati u kakvu će se muku uvaliti"}]}