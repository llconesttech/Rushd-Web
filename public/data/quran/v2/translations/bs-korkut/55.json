{"number":55,"edition":"bs.korkut","ayahs":[{"number":1,"text":"Milostivi"},{"number":2,"text":"poučava Kur'anu"},{"number":3,"text":"stvara čovjeka"},{"number":4,"text":"uči ga govoru"},{"number":5,"text":"Sunce i Mjesec utvrđenim putanjama plove"},{"number":6,"text":"i trava i drveće se pokoravaju"},{"number":7,"text":"a nebo je digao. I postavio je terazije"},{"number":8,"text":"da ne prelazite granice u mjerenju –"},{"number":9,"text":"i pravo mjerite i na teraziji ne zakidajte"},{"number":10,"text":"A Zemlju je za stvorenja razastro"},{"number":11,"text":"na njoj ima voća i palmi sa plodom u čaškama"},{"number":12,"text":"i žita sa lišćem i miomirisna cvijeća –"},{"number":13,"text":"pa, koju blagodat Gospodara svoga poričete"},{"number":14,"text":"On je čovjeka od sasušene ilovače, kao što je grnčarija, stvorio"},{"number":15,"text":"a džina od plamene vatre –"},{"number":16,"text":"pa, koju blagodat Gospodara svoga poričete?! –"},{"number":17,"text":"Gospodara dva istoka i dva zapada –"},{"number":18,"text":"pa, koju blagodat Gospodara svoga poričete"},{"number":19,"text":"Pustio je dva mora da se dodiruju"},{"number":20,"text":"između njih je pregrada i ona se ne miješaju –"},{"number":21,"text":"pa, koju blagodat Gospodara svoga poričete"},{"number":22,"text":"Iz njih se vadi biser i merdžan –"},{"number":23,"text":"pa, koju blagodat Gospodara svoga poričete"},{"number":24,"text":"Njegove su i lađe koje se kao brda visoko po moru uzdižu –"},{"number":25,"text":"pa, koju blagodat Gospodara svoga poričete"},{"number":26,"text":"Sve što je na Zemlji prolazno je"},{"number":27,"text":"ostaje samo Gospodar tvoj, Veličanstveni i Plemeniti –"},{"number":28,"text":"pa, koju blagodat Gospodara svoga poričete"},{"number":29,"text":"Njemu se mole oni koji su na nebesima i na Zemlji; svakog časa On se zanima nečim –"},{"number":30,"text":"pa, koju blagodat Gospodara svoga poričete"},{"number":31,"text":"Polagaćete Mi račun, o ljudi i džini –"},{"number":32,"text":"pa, koju blagodat Gospodara svoga poričete"},{"number":33,"text":"O družine džina i ljudi, ako možete da preko granica nebesa i Zemlje prodrete, prodrite, moći ćete prodrijeti jedino uz veliku moć! –"},{"number":34,"text":"pa, koju blagodat Gospodara svoga poričete"},{"number":35,"text":"Na vas će se ognjen plamen i rastopljeni mjed prolivati, i vi se nećete moći odbraniti –"},{"number":36,"text":"pa, koju blagodat Gospodara svoga poričete"},{"number":37,"text":"A kad se nebo razdvoji i kao ucvrkan zejtin rumeno postane –"},{"number":38,"text":"pa, koju blagodat Gospodara svoga poričete?! –"},{"number":39,"text":"tog Dana ljudi i džini za grijehe svoje neće biti pitani –"},{"number":40,"text":"pa, koju blagodat Gospodara svoga poričete"},{"number":41,"text":"a grješnici će se po biljezima svojim poznati, pa će za kike i noge ščepani biti –"},{"number":42,"text":"pa, koju blagodat Gospodara svoga poričete"},{"number":43,"text":"Evo, to je Džehennem koji su grješnici poricali"},{"number":44,"text":"I između vatre i ključale vode oni će kružiti –"},{"number":45,"text":"pa, koju blagodat Gospodara svoga poričete"},{"number":46,"text":"A za onoga koji se stajanja pred Gospodarom svojim bojao, biće dva perivoja –"},{"number":47,"text":"pa, koju blagodat Gospodara svoga poričete?! –"},{"number":48,"text":"puna stabala granatih –"},{"number":49,"text":"pa, koju blagodat Gospodara svoga poričete?! –"},{"number":50,"text":"u kojima će biti dva izvora koja će teći –"},{"number":51,"text":"pa, koju blagodat Gospodara svoga poričete?! –"},{"number":52,"text":"u njima će od svakog voća po dvije vrste biti –"},{"number":53,"text":"pa, koju blagodat Gospodara svoga poričete"},{"number":54,"text":"Odmaraće se na posteljama čije će postave od kadife biti, a plodovi u oba perivoja nadohvat ruke će stajati –"},{"number":55,"text":"pa, koju blagodat Gospodara svoga poričete"},{"number":56,"text":"U njima će biti one koje preda se gledaju, one koje, prije njih, ni čovjek ni džin nije dodirnuo –"},{"number":57,"text":"pa, koju blagodat Gospodara svoga poričete"},{"number":58,"text":"biće kao rubin i biser –"},{"number":59,"text":"pa, koju blagodat Gospodara svoga poričete"},{"number":60,"text":"Zar nagrada za dobro učinjeno djelo može biti nešto drugo do dobro?! –"},{"number":61,"text":"pa, koju blagodat Gospodara svoga poričete"},{"number":62,"text":"Osim ta dva, biće još dva neznatnija perivoja –"},{"number":63,"text":"pa, koju blagodat Gospodara svoga poričete?! –"},{"number":64,"text":"modrozelena –"},{"number":65,"text":"pa, koju blagodat Gospodara svoga poričete?! –"},{"number":66,"text":"sa izvorima koji prskaju, u svakom –"},{"number":67,"text":"pa, koju blagodat Gospodara svoga poričete"},{"number":68,"text":"u njima će biti voća, i palmi, i šipaka –"},{"number":69,"text":"pa, koju blagodat Gospodara svoga poričete"},{"number":70,"text":"u njima će biti ljepotica naravi divnih –"},{"number":71,"text":"pa, koju blagodat Gospodara svoga poričete?! –"},{"number":72,"text":"hurija u šatorima skrivenih –"},{"number":73,"text":"pa, koju blagodat Gospodara svoga poričete?! –"},{"number":74,"text":"koje prije njih ni čovjek ni džin nije dodirnuo –"},{"number":75,"text":"pa, koju blagodat Gospodara svoga poričete"},{"number":76,"text":"Oni će biti naslonjeni na uzglavlja zelena, prekrivena ćilimima čarobnim i prekrasnim –"},{"number":77,"text":"pa, koju blagodat Gospodara svoga poričete"},{"number":78,"text":"Neka je uzvišeno ime Gospodara tvoga, Veličanstvenog i Plemenitog"}]}