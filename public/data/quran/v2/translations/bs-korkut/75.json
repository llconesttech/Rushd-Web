{"number":75,"edition":"bs.korkut","ayahs":[{"number":1,"text":"Kunem se Danom kada Smak svijeta nastupi"},{"number":2,"text":"i kunem se dušom koja sebe kori"},{"number":3,"text":"Zar čovjek misli da kosti njegove nećemo sakupiti"},{"number":4,"text":"Hoćemo, Mi možemo stvoriti jagodice prsta njegovih ponovo"},{"number":5,"text":"Ali, čovjek hoće dok je živ da griješi"},{"number":6,"text":"pa pita: \"Kada će Smak svijeta biti"},{"number":7,"text":"Kad se pogled od straha ukoči"},{"number":8,"text":"i Mjesec pomrači"},{"number":9,"text":"i Sunce i Mjesec spoje –"},{"number":10,"text":"tog dana čovjek će povikati: \"Kuda da se bježi"},{"number":11,"text":"Nikuda! Utočišta nema"},{"number":12,"text":"Toga dana biće Gospodaru tvome prepušten"},{"number":13,"text":"toga dana čovjek će o onome što je pripremio, a što propustio obaviješten biti"},{"number":14,"text":"sam čovjek će protiv sebe svjedočiti"},{"number":15,"text":"uzalud će mu biti što će opravdanja svoja iznositi"},{"number":16,"text":"Ne izgovaraj Kur'an jezikom svojim da bi ga što prije zapamtio"},{"number":17,"text":"Mi smo dužni da ga saberemo da bi ga ti čitao"},{"number":18,"text":"A kada ga čitamo, ti prati čitanje njegovo"},{"number":19,"text":"a poslije, Mi smo dužni da ga objasnimo"},{"number":20,"text":"Uistinu, vi ovaj prolazni svijet volite"},{"number":21,"text":"a o onom drugom brigu ne vodite"},{"number":22,"text":"Toga dana će neka lica blistava biti"},{"number":23,"text":"u Gospodara svoga će gledati"},{"number":24,"text":"toga dana će neka lica smrknuta biti"},{"number":25,"text":"tešku nevolju će očekivati"},{"number":26,"text":"Pazi! Kada duša dopre do ključnih kosti"},{"number":27,"text":"i vikne se: \"Ima li vidara"},{"number":28,"text":"i on se uvjeri da je to čas rastanka"},{"number":29,"text":"i noga se uz nogu savije"},{"number":30,"text":"toga dana će Gospodaru tvome priveden biti"},{"number":31,"text":"Nije vjerovao, nije molitvu obavljao"},{"number":32,"text":"nego je poricao i leđa okretao"},{"number":33,"text":"a onda svojima bahato odlazio"},{"number":34,"text":"Teško tebi! Teško tebi"},{"number":35,"text":"I još jednom: Teško tebi! Teško tebi"},{"number":36,"text":"Zar čovjek misli da će sam sebi prepušten biti, da neće odgovarati"},{"number":37,"text":"Zar nije bio kap sjemena koja se ubaci"},{"number":38,"text":"zatim ugrušak kome On onda razmjer odredi i skladnim mu lik učini"},{"number":39,"text":"i od njega onda dvije vrste, muškarca i ženu, stvori"},{"number":40,"text":"i zar Taj nije kadar mrtve oživiti"}]}