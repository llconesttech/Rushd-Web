{"number":85,"edition":"bs.korkut","ayahs":[{"number":1,"text":"Tako mi neba sazviježđima okićenog"},{"number":2,"text":"i Dana već određenog"},{"number":3,"text":"i prisutnih, i onoga što će biti prisutno –"},{"number":4,"text":"prokleti neka su oni koji su rovove iskopali"},{"number":5,"text":"i vatrom i gorivom ih napunili"},{"number":6,"text":"kada su oko nje sjedili"},{"number":7,"text":"i bili svjedoci onoga što su vjernicima radili"},{"number":8,"text":"A svetili su im se samo zato što su u Allaha, Silnoga i Hvale dostojnoga, vjerovali"},{"number":9,"text":"čija je vlast i na nebesima i na Zemlji – a Allah je svemu Svjedok"},{"number":10,"text":"One koji vjernike i vjernice budu na muke stavljali pa se ne budu pokajali – čeka patnja u Džehennemu i isto tako prženje u ognju"},{"number":11,"text":"a one koji budu vjerovali i dobra djela činili čekaju bašče džennetske kroz koje će rijeke teći – a to će veliki uspjeh biti"},{"number":12,"text":"Odmazda Gospodara tvoga će, zaista, užasna biti"},{"number":13,"text":"On iz ničega stvara, i ponovo će to učiniti"},{"number":14,"text":"i On prašta, i pun je ljubavi"},{"number":15,"text":"Gospodar svemira, Uzvišeni"},{"number":16,"text":"On radi šta je Njemu volja"},{"number":17,"text":"Da li je doprla do tebe vijest o vojskama"},{"number":18,"text":"o faraonu i Semudu"},{"number":19,"text":"Ali, ovi koji neće da vjeruju stalno poriču –"},{"number":20,"text":"a Allahu oni neće moći umaći"},{"number":21,"text":"a ovo je Kur'an veličanstveni"},{"number":22,"text":"na Ploči pomno čuvanoj"}]}