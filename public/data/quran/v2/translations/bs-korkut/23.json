{"number":23,"edition":"bs.korkut","ayahs":[{"number":1,"text":"Ono što žele – vjernici će postići"},{"number":2,"text":"oni koji molitvu svoju ponizno obavljaju"},{"number":3,"text":"i koji ono što ih se ne tiče izbjegavaju"},{"number":4,"text":"i koji milostinju udjeljuju"},{"number":5,"text":"i koji stidna mjesta svoja čuvaju –"},{"number":6,"text":"osim od žena svojih ili onih koje su u posjedu njihovu, oni, doista, prijekor ne zaslužuju –"},{"number":7,"text":"a oni koji i pored toga traže, oni u zlu sasvim pretjeruju –"},{"number":8,"text":"i koji o povjerenim im amanetima i obavezama svojim brigu brinu"},{"number":9,"text":"i koji molitve svoje na vrijeme obavljaju –"},{"number":10,"text":"oni su dostojni nasljednici"},{"number":11,"text":"koji će Džennet naslijediti, oni će u njemu vječno boraviti"},{"number":12,"text":"Mi čovjeka od bîti zemlje stvaramo"},{"number":13,"text":"zatim ga kao kap sjemena na sigurno mjesto stavljamo"},{"number":14,"text":"pa onda kap sjemena ugruškom učinimo, zatim od ugruška grudu mesa stvorimo, pa od grude mesa kosti napravimo, a onda kosti mesom zaodjenemo, i poslije ga, kao drugo stvorenje, oživimo – pa neka je uzvišen Allah, najljepši Stvoritelj"},{"number":15,"text":"Vi ćete, poslije toga, pomrijeti"},{"number":16,"text":"zatim ćete, na onome svijetu, oživljeni biti"},{"number":17,"text":"Mi smo sedam nebesa iznad vas stvorili, i Mi bdijemo nad onim što smo stvorili"},{"number":18,"text":"Mi s neba s mjerom kišu spuštamo, i u zemlji je zadržavamo – a kadri smo da je i odvedemo –"},{"number":19,"text":"i pomoću nje bašče za vas podižemo od palmi i loze vinove – u njima mnogo voća imate, i vi ga jedete –"},{"number":20,"text":"i drvo koje na Sinajskoj gori raste, koje zejtin daje i začin je onima koji jedu"},{"number":21,"text":"I stoka vam je pouka: Mi vam dajemo da pijete ono što se nalazi u utrobama njezinim, i vi od nje mnogo koristi imate i vi se njome hranite"},{"number":22,"text":"i na njima, i na lađama se vozite"},{"number":23,"text":"Mi smo poslali Nuha narodu njegovu, i on je govorio: \"O narode moj, Allahu se samo klanjajte, vi drugog boga osim Njega nemate; zar se ne bojite"},{"number":24,"text":"Ali su glavešine naroda njegova, koje nisu vjerovale, govorile: \"Ovo je samo čovjek kao i vi, samo hoće da je od vas ugledniji. Da je Allah htio, meleke bi poslao; ovako nešto nismo čuli od naših predaka davnih"},{"number":25,"text":"on je lud čovjek, pa pustite ga neko vrijeme"},{"number":26,"text":"Gospodaru moj\" – reče on – \"pomozi mi, oni me u laž utjeruju"},{"number":27,"text":"I Mi mu objavismo: \"Gradi lađu pod Našom pažnjom i prema Našem nadahnuću, pa kad zapovijed Naša dođe i voda na površinu zemlje izbije, ti u nju ukrcaj od svake vrste po par, mužjaka i ženku, i čeljad svoju, ali ne one o kojima je već sud donesen, i ne obraćaj Mi se za nevjernike, jer će, doista, biti potopljeni"},{"number":28,"text":"Pa kad se smjestiš u lađu, ti i oni koji su uz tebe – reci: 'Hvala Allahu, koji nas je spasio naroda koji ne vjeruje"},{"number":29,"text":"I reci: 'Gospodaru moj, iskrcaj me na blagoslovljeno mjesto, Ti to najbolje umiješ"},{"number":30,"text":"U tome su, zaista, pouke, a Mi smo, doista, stavljali na kušnju"},{"number":31,"text":"Poslije njih smo druga pokoljenja stvarali"},{"number":32,"text":"i jednog između njih bismo im kao poslanika poslali: \"Allahu se samo klanjajte, vi drugog boga osim Njega nemate, zar se ne bojite"},{"number":33,"text":"Ali bi glavešine naroda njegova, koji nisu vjerovali, koji su poricali da će na onome svijetu biti oživljeni i kojima smo dali da u životu na ovome svijetu raskošno žive, govorili: \"On je čovjek kao i vi; jede ono što i vi jedete, i pije ono što i vi pijete"},{"number":34,"text":"i ako se budete pokoravali čovjeku kao što ste vi, sigurno ćete biti izgubljeni"},{"number":35,"text":"Zar vama on da prijeti da ćete, pošto pomrete i zemlja i kosti postanete, doista oživljeni biti"},{"number":36,"text":"Daleko je, daleko ono čime vam se prijeti"},{"number":37,"text":"Postoji samo život na ovome svijetu, mi živimo i umiremo, a oživljeni nećemo biti"},{"number":38,"text":"On je čovjek koji o Allahu iznosi laži, i mi mu ne vjerujemo"},{"number":39,"text":"Gospodaru moj\" – zamolio bi on – \"pomozi mi, oni me u laž utjeruju"},{"number":40,"text":"Uskoro će se oni pokajati!\" – odgovorio bi On"},{"number":41,"text":"I zasluženo bi ih pogodio strašan glas, i Mi bismo ih kao što je nanos riječni učinili – stradao bi narod nasilnički"},{"number":42,"text":"A zatim bismo, poslije njih, druga pokoljenja stvarali –"},{"number":43,"text":"nijedan narod ne može ni ubrzati ni usporiti vrijeme propasti svoje –"},{"number":44,"text":"i poslanike, jedne za drugim slali. Kad bi jednom narodu došao njegov poslanik, u laž bi ga utjerivali, i Mi smo ih zato jedne drugima smjenjivali, i samo u pričama o njima spomen sačuvali – daleko bili ljudi koji nisu vjerovali"},{"number":45,"text":"Poslije smo poslali Musaa i brata mu Haruna sa znamenjima Našim i dokazom očiglednim"},{"number":46,"text":"faraonu i glavešinama njegovim, ali su se oni uzoholili, bili su to ljudi nadmeni"},{"number":47,"text":"Zar da povjerujemo dvojici ljudi koji su isti kao i mi, a narod njihov je roblje naše?\" – govorili su"},{"number":48,"text":"i njih dvojicu su lažljivcima proglasili, pa su zato uništeni bili"},{"number":49,"text":"Musau smo onda Knjigu dali da bi sinovi Israilovi Pravim putem išli"},{"number":50,"text":"I sina Merjemina i majku njegovu smo znakom učinili. Mi smo njih na jednoj visoravni sa tekućom vodom nastanili"},{"number":51,"text":"O poslanici, dozvoljenim i lijepim jelima se hranite i dobra djela činite, jer Ja dobro znam što vi radite"},{"number":52,"text":"Ova vaša vjera – jedina je prava vjera, a Ja sam Gospodar vaš, pa Me se pričuvajte"},{"number":53,"text":"A oni su se u pitanjima vjere svoje podijelili na skupine, svaka stranka radosna onim što ispovijeda"},{"number":54,"text":"zato ostavi ove u zabludi njihovoj još neko vrijeme"},{"number":55,"text":"Misle li oni – kad ih imetkom i sinovima pomažemo"},{"number":56,"text":"da žurimo da im neko dobro učinimo? Nikako, ali oni ne opažaju"},{"number":57,"text":"Oni koji iz bojazni prema Gospodaru svome strahuju"},{"number":58,"text":"i oni koji u dokaze Gospodara svoga vjeruju"},{"number":59,"text":"i oni koji druge Gospodaru svome ravnim ne smatraju"},{"number":60,"text":"i oni koji od onoga što im se daje udjeljuju, i čija su srca puna straha zato što će se vratiti svome Gospodaru –"},{"number":61,"text":"oni hitaju da čine dobra djela, i radi njih druge pretiču"},{"number":62,"text":"Mi nikoga ne opterećujemo preko njegovih mogućnosti; u Nas je Knjiga koja istinu govori, i nikome se nepravda neće učiniti"},{"number":63,"text":"Ali, srca nevjernika su prema ovom sasvim ravnodušna, a pored toga i ružna djela stalno čine"},{"number":64,"text":"A kada smo na muke stavili one među njima koji su raskošnim životom živjeli, oni su odmah zapomagali"},{"number":65,"text":"Sada ne zapomažite, Mi vam nećemo pomoć ukazati"},{"number":66,"text":"vama su ajeti Moji kazivani, ali vi ste uzmicali"},{"number":67,"text":"dičeći se Hramom i sijeleći, vi ste ružne riječi govorili"},{"number":68,"text":"Zašto oni o Kur'anu ne razmisle? Zar im dolazi nešto što nije dolazilo njihovim precima davnim"},{"number":69,"text":"Ili oni ne poznaju Poslanika svoga, pa ga zato poriču"},{"number":70,"text":"Kako govore: \"Džini su u njemu!\" Međutim, on im istinu donosi, ali većina njih prezire istinu"},{"number":71,"text":"Da se Allah za prohtjevima njihovim povodi, sigurno bi nestalo poretka na nebesima i na Zemlji i u onom što je na njima; Mi smo im dali Kur'an, slavu njihovu, ali oni za slavu svoju ne haju"},{"number":72,"text":"Ili od njih tražiš nagradu? Ta nagrada Gospodara tvoga bolja je, On najbolje nagrađuje"},{"number":73,"text":"Ti njih pozivaš na Pravi put"},{"number":74,"text":"ali oni koji u onaj svijet neće da vjeruju s Pravog puta, doista, skreću"},{"number":75,"text":"I kad bismo im se smilovali i nevolje ih oslobodili, opet bi oni u zabludi svojoj jednako lutali"},{"number":76,"text":"Mi smo ih na muke stavljali, ali se oni Gospodaru nisu pokorili, niti su molitve upućivali"},{"number":77,"text":"tek kad im kapiju teške patnje otvorimo, oni će nadu izgubiti i u očajanje zapasti"},{"number":78,"text":"On vam daje sluh, i vid, i pameti; a kako malo vi zahvaljujete"},{"number":79,"text":"On vas na Zemlji stvara, i pred Njim ćete se sakupiti"},{"number":80,"text":"On život i smrt daje i samo od Njega zavisi izmjena noći i dana, pa zašto ne shvatite"},{"number":81,"text":"Ali, oni govore kao što su govorili oni prije njih"},{"number":82,"text":"Govorili su: \"Zar kada pomremo i kad prah i kosti postanemo, zar ćemo, zaista, biti oživljeni"},{"number":83,"text":"I nama i još davno precima našim time se prijetilo, ali, to su samo izmišljotine naroda drevnih"},{"number":84,"text":"Upitaj: \"Čija je Zemlja i sve ono što je na njoj, znate li"},{"number":85,"text":"Allahova!\" – odgovoriće, a ti reci: \"Pa zašto onda ne dođete sebi"},{"number":86,"text":"Upitaj: \"Ko je Gospodar sedam nebesa i ko je Gospodar svemira veličanstvenog"},{"number":87,"text":"Allah!\" – odgovoriće, a ti reci: \"Pa zašto se onda ne bojite"},{"number":88,"text":"Upitaj: \"U čijoj je ruci vlast nad svim, i ko uzima u zaštitu, i od koga niko ne može zaštićen biti, znate li"},{"number":89,"text":"Od Allaha!\" – odgovoriće, a ti reci: \"Pa zašto onda dopuštate da budete zavedeni"},{"number":90,"text":"Da, Mi im Istinu donosimo, a oni su zaista lažljivci"},{"number":91,"text":"Allah nije uzeo Sebi sina, i s Njim nema drugog boga! Inače, svaki bi bog, s onim što je stvorio – radio što bi htio, i jedan drugog bi pobjeđivao. – Hvaljen neka je Allah koji je daleko od onoga što oni iznose"},{"number":92,"text":"koji zna i nevidljivi i vidljivi svijet, i On je vrlo visoko iznad onih koje Njemu ravnim smatraju"},{"number":93,"text":"Reci: \"Gospodaru moj, ako mi hoćeš pokazati ono čime se njima prijeti"},{"number":94,"text":"onda me, Gospodaru moj, ne ostavi s narodom nevjerničkim"},{"number":95,"text":"A Mi ti zaista možemo pokazati ono čime im prijetimo"},{"number":96,"text":"Ti lijepim zlo uzvrati, Mi dobro znamo šta oni iznose"},{"number":97,"text":"i reci: \"Tebi se ja, Gospodaru moj, obraćam za zaštitu od priviđenja šejtanskih"},{"number":98,"text":"i Tebi se, Gospodaru moj, obraćam da me od njihova prisustva zaštitiš"},{"number":99,"text":"Kad nekome od njih smrt dođe, on uzvikne: \"Gospodaru moj, povrati me"},{"number":100,"text":"da uradim kakvo dobro u onome što sam ostavio!\" – Nikada! To su riječi koje će on uzalud govoriti – pred njima će prepreka biti sve do dana kada će oživljeni biti"},{"number":101,"text":"Pa kad se u Rog puhne, tada rodbinskih veza među njima neće biti i jedni druge neće ništa pitati"},{"number":102,"text":"Oni čija dobra djela budu teška, oni će želje svoje ostvariti"},{"number":103,"text":"a oni čija dobra djela budu lahka, oni će posve izgubljeni biti, u Džehennemu će vječno boraviti"},{"number":104,"text":"vatra će im lica pržiti i iskeženih zuba će u njemu ostati"},{"number":105,"text":"Zar vam ajeti Moji nisu kazivani, a vi ste ih poricali"},{"number":106,"text":"Gospodaru naš\" – reći će – \"naši prohtjevi su bili od nas jači, te smo postali narod zalutali"},{"number":107,"text":"Gospodaru naš, izbavi nas iz nje; ako bismo ponovo zlo radili, sami bismo sebi nepravdu učinili"},{"number":108,"text":"Ostanite u njoj prezreni i ništa Mi ne govorite!\" – reći će On"},{"number":109,"text":"Kad su neki robovi Moji govorili: 'Gospodaru naš, mi vjerujemo, zato nam oprosti i smiluj nam se, jer Ti si najmilostiviji!' –"},{"number":110,"text":"vi ste im se toliko rugali da ste zbog toga na Mene zaboravljali i uvijek ste ih ismijavali"},{"number":111,"text":"Njih sam Ja danas nagradio za ono što su trpjeli, oni su, doista, postigli ono što su željeli"},{"number":112,"text":"A koliko ste godina na Zemlji proveli?\" – upitaće On"},{"number":113,"text":"Proveli smo dan ili samo dio dana\" – odgovoriće – \"pitaj one koji su brojali"},{"number":114,"text":"Pa da, kratko ste proveli\" – reći će On – \"da ste samo znali"},{"number":115,"text":"Zar ste mislili da smo vas uzalud stvorili i da Nam se nećete povratiti"},{"number":116,"text":"I neka je uzvišen Allah, Vladar istiniti, nema drugog boga osim Njega, Gospodara svemira veličanstvenog"},{"number":117,"text":"A onaj koji se, pored Allaha, moli drugom bogu, bez ikakva dokaza o njemu, pred Gospodarom svojim će račun polagati, i nevjernici ono što žele neće postići"},{"number":118,"text":"I reci: \"Gospodaru moj, oprosti i smiluj se, Ti si najmilostiviji"}]}