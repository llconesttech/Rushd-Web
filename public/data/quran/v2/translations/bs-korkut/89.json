{"number":89,"edition":"bs.korkut","ayahs":[{"number":1,"text":"Tako mi zore"},{"number":2,"text":"i deset noći"},{"number":3,"text":"i parnih i neparnih"},{"number":4,"text":"i noći kada nestaje –"},{"number":5,"text":"zar to pametnom zakletva nije…"},{"number":6,"text":"Zar ne znaš šta je Gospodar tvoj sa Adom uradio"},{"number":7,"text":"sa stanovnicima Irema, punog palata na stupovima"},{"number":8,"text":"kojima ravna ni u jednoj zemlji nije bilo"},{"number":9,"text":"i Semudom, koji je stijene u dolini klesao"},{"number":10,"text":"i faraonom, koji je šatore imao –"},{"number":11,"text":"koji su na Zemlji zulum provodili"},{"number":12,"text":"i poroke na njoj umnožili"},{"number":13,"text":"pa je Gospodar tvoj – bič patnje na njih spustio"},{"number":14,"text":"jer, Gospodar tvoj je, zaista, u zasjedi"},{"number":15,"text":"Čovjek, kada Gospodar njegov hoće da ga iskuša pa mu počast ukaže i blagodatima ga obaspe, rekne: \"Gospodar moj je prema meni plemenito postupio"},{"number":16,"text":"A kad mu, da bi ga iskušao, opskrbu njegovu oskudnom učini, onda rekne: \"Gospodar moj me je napustio"},{"number":17,"text":"A nije tako! Vi pažnju siročetu ne ukazujete"},{"number":18,"text":"i da se puki siromah nahrani – jedan drugog ne nagovarate"},{"number":19,"text":"a nasljedstvo pohlepno jedete"},{"number":20,"text":"i bogatstvo pretjerano volite"},{"number":21,"text":"A ne valja to! Kada se Zemlja u komadiće zdrobi"},{"number":22,"text":"i kad dođe naređenje Gospodara tvoga, a meleki budu sve red do reda"},{"number":23,"text":"i kad se tog Dana primakne Džehennem; tada će se čovjek sjetiti – a na što mu je sjećanje?! –"},{"number":24,"text":"i reći: \"Kamo sreće da sam se za ovaj život pripremio"},{"number":25,"text":"Tog Dana niko neće kao On mučiti"},{"number":26,"text":"i niko neće kao On u okove okivati"},{"number":27,"text":"A ti, o dušo smirena"},{"number":28,"text":"vrati se Gospodaru svome zadovoljna, a i On tobom zadovoljan"},{"number":29,"text":"pa uđi među robove Moje"},{"number":30,"text":"i uđi u Džennet Moj"}]}