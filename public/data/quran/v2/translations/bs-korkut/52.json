{"number":52,"edition":"bs.korkut","ayahs":[{"number":1,"text":"Tako Mi Gore"},{"number":2,"text":"i Knjige u retke napisane"},{"number":3,"text":"na koži razvijenoj"},{"number":4,"text":"i Hrama poklonika punog"},{"number":5,"text":"i svoda uzdignutog"},{"number":6,"text":"i mora napunjenog –"},{"number":7,"text":"kazna Gospodara tvoga sigurno će se dogoditi"},{"number":8,"text":"niko je neće moći otkloniti"},{"number":9,"text":"na Dan kada se nebo silno uzburka"},{"number":10,"text":"a planine s mjesta pomaknu"},{"number":11,"text":"Teško na taj Dan onima koji su poricali"},{"number":12,"text":"koji su se, ogrezli u laž, zabavljali! –"},{"number":13,"text":"na Dan kada će grubo u vatru džehennemsku biti gurnuti"},{"number":14,"text":"Ovo je vatra koju ste poricali"},{"number":15,"text":"pa, je li ovo čarolija, ili vi ne vidite"},{"number":16,"text":"Pržite se u njoj, isto vam je trpjeli ili ne trpjeli – to vam je kazna za ono što ste radili"},{"number":17,"text":"A čestiti će biti u džennetskim baščama i blaženstvu"},{"number":18,"text":"i u onom što im je Gospodar njihov dao će uživati – njih će Gospodar njihov patnje u ognju sačuvati"},{"number":19,"text":"Jedite i pijte i neka vam je prijatno, to je za ono što ste radili"},{"number":20,"text":"Biće naslonjeni na divanima poredanim, a vjenčaćemo ih hurijama džennetskim"},{"number":21,"text":"Onima koji su vjerovali i za kojima su se djeca njihova u vjerovanju povela priključićemo djecu njihovu, a djela njihova nećemo nimalo umanjiti – svaki čovjek je odgovoran za ono što sâm čini –"},{"number":22,"text":"i još ćemo ih darovati voćem i mesom kakvo budu željeli"},{"number":23,"text":"jedni drugima će, u njemu, pune čaše dodavati – zbog njih neće biti praznih besjeda i pobuda na grijeh –"},{"number":24,"text":"a služiće ih posluga njihova nalik na biser skriveni"},{"number":25,"text":"i obraćaće se jedni drugima i jedni druge će pitati"},{"number":26,"text":"Prije smo među svojima strahovali\" – govoriće –"},{"number":27,"text":"pa nam je Allah milost darovao i od patnje u ognju nas sačuvao"},{"number":28,"text":"mi smo Mu se prije klanjali, On je, doista, Dobročinitelj i Milostivi"},{"number":29,"text":"Zato ti opominji, jer ti, milošću Gospodara svoga, nisi ni prorok ni lud"},{"number":30,"text":"Zar oni da govore: \"On je pjesnik, sačekaćemo da vidimo šta će mu suđeno biti"},{"number":31,"text":"Pa čekajte\" – reci ti – \"i ja ću zajedno sa vama čekati"},{"number":32,"text":"Da li im to dolazi od pameti njihove ili su oni inadžije tvrdoglave"},{"number":33,"text":"Zar oni da govore: \"Izmišlja ga!\" – Ne, nego oni neće da vjeruju"},{"number":34,"text":"zato neka oni sastave govor sličan Kur'anu, ako istinu govore"},{"number":35,"text":"Zar su oni bez Stvoritelja stvoreni ili su oni sami sebe stvorili"},{"number":36,"text":"Zar su oni nebesa i Zemlju stvorili?! Ne, nego oni neće da vjeruju"},{"number":37,"text":"Zar je u njih blago Gospodara tvoga, ili, zar oni vladaju"},{"number":38,"text":"Zar oni imaju ljestve, pa na njima prisluškuju? Neka onaj među njima koji tvrdi da je nešto čuo donese potvrdu očitu"},{"number":39,"text":"Zar da su za Njega – kćeri, a za vas da su – sinovi"},{"number":40,"text":"Zar ti tražiš od njih nagradu, pa su nametom opterećeni"},{"number":41,"text":"Zar je u njih iskonska knjiga, pa oni prepisuju"},{"number":42,"text":"Zar oni zamke da postavljaju?! Ta u zamku će se uhvatiti baš oni koji ne vjeruju"},{"number":43,"text":"Zar oni drugog boga osim Allaha da imaju?! Hvaljen neka je Allah, On je iznad onih koje Mu ravnim smatraju"},{"number":44,"text":"I kad bi vidjeli da komad neba pada, rekli bi: \"Oblaci nagomilani"},{"number":45,"text":"Zato ih pusti dok se ne suoče sa Danom u kome će pomrijeti"},{"number":46,"text":"Danom kada im lukavstva njihova nimalo neće koristiti i kada im niko neće pomoći"},{"number":47,"text":"A za sve nasilnike i druga će kazna prije one biti, ali većina njih ne zna"},{"number":48,"text":"A ti strpljivo čekaj presudu Gospodara svoga, Mi tebe i vidimo i štitimo; i veličaj i hvali Gospodara svoga kad ustaješ"},{"number":49,"text":"i noću Ga veličaj i kad se zvijezde gube"}]}