{"number":88,"edition":"bs.korkut","ayahs":[{"number":1,"text":"Da li je doprla do tebe vijest o teškoj nevolji? –"},{"number":2,"text":"kada će se neka lica potištena"},{"number":3,"text":"premorena, napaćena"},{"number":4,"text":"u vatri užarenoj pržiti"},{"number":5,"text":"sa vrela uzavrelog piti"},{"number":6,"text":"kada drugog jela osim trnja neće imati"},{"number":7,"text":"koje neće ni ugojiti ni glad utoliti"},{"number":8,"text":"Neka lica toga dana biće radosna"},{"number":9,"text":"trudom svojim zadovoljna –"},{"number":10,"text":"u Džennetu izvanrednome"},{"number":11,"text":"u kome prazne besjede neće slušati"},{"number":12,"text":"U njemu su izvor-vode koje teku"},{"number":13,"text":"u njemu su i divani skupocjeni"},{"number":14,"text":"i pehari postavljeni"},{"number":15,"text":"i jastuci poredani"},{"number":16,"text":"i ćilimi rašireni"},{"number":17,"text":"Pa zašto oni ne pogledaju kamile – kako su stvorene"},{"number":18,"text":"i nebo – kako je uzdignuto"},{"number":19,"text":"i planine – kako su postavljene"},{"number":20,"text":"i Zemlju – kako je prostrta"},{"number":21,"text":"Ti poučavaj – tvoje je da poučavaš"},{"number":22,"text":"ti vlast nad njima nemaš"},{"number":23,"text":"A onoga koji glavu okreće i neće da vjeruje"},{"number":24,"text":"njega će Allah najvećom mukom mučiti"},{"number":25,"text":"Nama će se oni, zaista, vratiti"},{"number":26,"text":"i pred Nama će, doista, račun polagati"}]}