{"number":80,"edition":"bs.korkut","ayahs":[{"number":1,"text":"On se namrštio i okrenuo"},{"number":2,"text":"zato što je slijepac njemu prišao"},{"number":3,"text":"A šta ti znaš – možda on želi da se očisti"},{"number":4,"text":"ili pouči pa da mu pouka bude od koristi"},{"number":5,"text":"Onoga koji je bogat"},{"number":6,"text":"ti njega savjetuješ"},{"number":7,"text":"a ti nisi kriv ako on neće da vjeruje"},{"number":8,"text":"a onoga koji ti žureći prilazi"},{"number":9,"text":"i strah osjeća"},{"number":10,"text":"ti se na njega ne osvrćeš"},{"number":11,"text":"Ne čini tako! Oni su pouka –"},{"number":12,"text":"pa ko hoće, poučiće se –"},{"number":13,"text":"na listovima su cijenjenim"},{"number":14,"text":"uzvišenim, čistim"},{"number":15,"text":"u rukama pisārā"},{"number":16,"text":"časnih, čestitih"},{"number":17,"text":"Proklet neka je čovjek! Koliko je on samo nezahvalan"},{"number":18,"text":"Od čega ga On stvara"},{"number":19,"text":"Od kapi sjemena ga stvori i za ono što je dobro za njega pripremi"},{"number":20,"text":"i Pravi put mu dostupnim učini"},{"number":21,"text":"zatim mu život oduzme i učini da bude sahranjen"},{"number":22,"text":"i poslije će ga, kada On bude htio, oživiti"},{"number":23,"text":"Uistinu! On još nije ispunio ono što mu je On naredio"},{"number":24,"text":"Neka čovjek pogleda u hranu svoju"},{"number":25,"text":"Mi obilno kišu prolivamo"},{"number":26,"text":"zatim zemlju pukotinama rasijecamo"},{"number":27,"text":"i činimo da iz nje žito izrasta"},{"number":28,"text":"i grožđe i povrće"},{"number":29,"text":"i masline i palme"},{"number":30,"text":"i bašče guste"},{"number":31,"text":"i voće i pića"},{"number":32,"text":"na uživanje vama i stoci vašoj"},{"number":33,"text":"A kada dođe glas zaglušujući –"},{"number":34,"text":"na Dan kada će čovjek od brata svoga pobjeći"},{"number":35,"text":"i od majke svoje i od oca svoga"},{"number":36,"text":"i od drúge svoje i od sinova svojih –"},{"number":37,"text":"toga Dana će se svaki čovjek samo o sebi brinuti –"},{"number":38,"text":"neka lica biće toga Dana blistava"},{"number":39,"text":"nasmijana, radosna"},{"number":40,"text":"a na nekim licima toga Dana biće prašina"},{"number":41,"text":"tama će ih prekrivati"},{"number":42,"text":"to će nevjernici – razvratnici biti"}]}