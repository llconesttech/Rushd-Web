{"number":70,"edition":"bg.theophanov","ayahs":[{"number":1,"text":"Един човек попита за неизбежното мъчение"},{"number":2,"text":"Никой не ще го отблъсне от неверниците"},{"number":3,"text":"То е от Аллах, Владетеля на небесните стъпала"},{"number":4,"text":"Ще се въздигнат към Него ангелите и Духът [Джибрил] в Ден, колкото петдесет хиляди години"},{"number":5,"text":"затова търпи с добро търпение [о, Мухаммад]"},{"number":6,"text":"Те го виждат далечен"},{"number":7,"text":"А Ние го виждаме близък"},{"number":8,"text":"В този Ден небето ще е като разтопена мед"},{"number":9,"text":"и планините ще са като вълна"},{"number":10,"text":"и не ще пита приятел за приятеля"},{"number":11,"text":"въпреки че ще се виждат. Престъпникът ще желае, да би се откупил от мъчението в този Ден с децата си"},{"number":12,"text":"и съпругата си, и брат си"},{"number":13,"text":"и рода си, който го подслонява"},{"number":14,"text":"и всички, които са на земята, само за да се спаси"},{"number":15,"text":"Ала не! Това е лумнал Огън"},{"number":16,"text":"смъкващ кожата"},{"number":17,"text":"зове той всеки, който обръща гръб на вярата и се отвръща"},{"number":18,"text":"и трупа, и не раздава"},{"number":19,"text":"Човекът бе създаден колеблив"},{"number":20,"text":"щом го настигне злото - страхлив"},{"number":21,"text":"а щом го настигне доброто - скъперник"},{"number":22,"text":"освен отслужващите молитвата"},{"number":23,"text":"които в своята молитва са постоянни"},{"number":24,"text":"и в чиито имоти е заделен дял"},{"number":25,"text":"за просяка и бедняка"},{"number":26,"text":"и които смятат за истина Съдния ден"},{"number":27,"text":"и които се страхуват от мъчението на своя Господ"},{"number":28,"text":"мъчението на техния Господ не е безопасно"},{"number":29,"text":"и които целомъдрието си пазят"},{"number":30,"text":"освен за техните съпруги или за владените от техните десници. Те не ще бъдат упреквани"},{"number":31,"text":"А които се стремят към друго освен това - тези са престъпващите"},{"number":32,"text":"И които повереното на тях, и техния обет съблюдават"},{"number":33,"text":"и които в своите свидетелства са правдиви"},{"number":34,"text":"и които молитвите си усърдно отслужват"},{"number":35,"text":"те ще бъдат на почит в Градините"},{"number":36,"text":"Какво им е на неверниците, втренчили в теб погледи"},{"number":37,"text":"отдясно и отляво на тълпи"},{"number":38,"text":"Нима всеки от тях копнее да влезе в Градината на блаженството"},{"number":39,"text":"Ала не! Сътворихме ги от онова, което знаят"},{"number":40,"text":"И не! Кълна се в Господа на изгревите и на залезите, Ние сме способни"},{"number":41,"text":"да ги заменим с по-добри от тях. И не ще бъдем възпрени"},{"number":42,"text":"Остави ги да тънат и да се забавляват, додето срещнат своя Ден, който им е обещан"},{"number":43,"text":"Деня, в който ще излязат забързани от гробовете, сякаш се устремяват към идолите"},{"number":44,"text":"със сведен поглед, покрити с унижение. Това е Денят, който им е обещан"}]}