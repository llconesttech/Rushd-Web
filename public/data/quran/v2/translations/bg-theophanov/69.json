{"number":69,"edition":"bg.theophanov","ayahs":[{"number":1,"text":"Неизбежното"},{"number":2,"text":"Какво е Неизбежното"},{"number":3,"text":"И откъде да знаеш ти какво е Неизбежното"},{"number":4,"text":"Самудяните и адитите взеха за лъжа Бедствието"},{"number":5,"text":"Самудяните бяха погубени от Вика"},{"number":6,"text":"А адитите бяха погубени от бушуващ леден вихър"},{"number":7,"text":"Накара го Той да вилнее срещу тях седем нощи и осем дни поред, и виждаш там хората покосени, сякаш са стволове на повалени палми"},{"number":8,"text":"И нима виждаш някой останал от тях"},{"number":9,"text":"И Фараонът, и онези преди него, и сринатите [селища на Лут] вършеха грях"},{"number":10,"text":"И се възпротивиха на пратеника от своя Господ, затова Той с мощ ги сграбчи"},{"number":11,"text":"Когато водата преля, Ние ви понесохме в плаващия Ковчег"},{"number":12,"text":"за да го сторим поука за вас и да го запомнят помнещи уши"},{"number":13,"text":"И когато се протръби с Рога първия път"},{"number":14,"text":"и бъдат вдигнати земята и планините, и бъдат натрошени с един удар"},{"number":15,"text":"тогава ще се случи Събитието"},{"number":16,"text":"И ще се разцепи небето, и ще бъде слабо в този Ден"},{"number":17,"text":"И ангелите ще са по краищата му. В този Ден осмина [от тях] ще носят Трона на твоя Господ"},{"number":18,"text":"В този Ден ще бъдете изправени [пред Аллах]. Не ще бъде скрита и една ваша тайна"},{"number":19,"text":"И онзи, чиято книга му се даде в десницата, ще каже: “Ето ви, прочетете моята книга"},{"number":20,"text":"Предполагах, че ще получа своята равносметка.”"},{"number":21,"text":"И ще живее в доволство"},{"number":22,"text":"сред въздигната Градина"},{"number":23,"text":"Плодовете й ще са сведени"},{"number":24,"text":"Яжте и пийте със здраве за онова, което сте вършили преди, в отминалите дни"},{"number":25,"text":"А онзи, чиято книга му се даде в левицата, ще каже: “О, да не ми бе давана моята книга"},{"number":26,"text":"и да не бях узнал каква е моята равносметка"},{"number":27,"text":"О, да бе приключило всичко [със смъртта]"},{"number":28,"text":"Не ме избави моето богатство"},{"number":29,"text":"Пропадна моята власт.”"},{"number":30,"text":"Хванете го и го оковете"},{"number":31,"text":"После в Ада го горете"},{"number":32,"text":"После го нанижете на верига, дълга седемдесет лакти"},{"number":33,"text":"Не повярва той в Аллах, Превеликия"},{"number":34,"text":"И не подканваше да бъде нахранен нуждаещият се"},{"number":35,"text":"затова Днес няма тук за него ближен"},{"number":36,"text":"нито храна освен кръв и гной"},{"number":37,"text":"Ядат я само грешниците.”"},{"number":38,"text":"Ала не! Кълна се в това, което съзирате"},{"number":39,"text":"и в това, което не съзирате"},{"number":40,"text":"наистина то е слово на достоен Пратеник"},{"number":41,"text":"а не е слово на поет. Но вие малко вярвате"},{"number":42,"text":"И не е слово на гадател. Ала малко се поучавате"},{"number":43,"text":"Низпослание от Господа на световете"},{"number":44,"text":"И ако той Ни приписваше някакви слова"},{"number":45,"text":"щяхме да го сграбчим с Десницата"},{"number":46,"text":"после да му прережем аортата"},{"number":47,"text":"И никой сред вас не ще Ни възпре от това"},{"number":48,"text":"То е напомняне за богобоязливите"},{"number":49,"text":"И добре знаем, че сред вас има отричащи"},{"number":50,"text":"То е скръб за неверниците"},{"number":51,"text":"То е достоверната истина"},{"number":52,"text":"Затова прославяй името на твоя Господ, Превеликия"}]}