{"number":32,"edition":"bg.theophanov","ayahs":[{"number":1,"text":"Алиф. Лам. Мим"},{"number":2,"text":"Низпославането на Книгата - без съмнение в нея - е от Господа на световете"},{"number":3,"text":"А [неверниците] казват: “Той я е измислил!” Не, тя е истината от твоя Господ, за да предупредиш народ, при който дотогава не е идвал друг предупредител, та да бъдат напътени"},{"number":4,"text":"Аллах е, Който сътвори небесата и земята, и всичко между тях в шест дни. После се въздигна [безподобен] Той на Трона. Нямате освен Него друг покровител, нито застъпник. Не ще ли се поучите"},{"number":5,"text":"Той управлява делата от небето до земята, после те се въздигат към Него в един Ден, колкото хиляда години, според вашето броене"},{"number":6,"text":"Той е Знаещия и скритото, и явното, Всемогъщия, Милосърдния"},{"number":7,"text":"Който сътвори със съвършенство всяко нещо и начена сътворяването на човека от глина"},{"number":8,"text":"После Той сътвори потомството му от капка нищожна вода"},{"number":9,"text":"После го осъразмери и му вдъхна от Своя дух. И стори за вас слуха и зрението, и сърцата. Колко малко сте признателни"},{"number":10,"text":"И рекоха: “Нима след като изчезнем в земята, наистина ще бъдем сътворени отново?” Да, в срещата със своя Господ те не вярват"},{"number":11,"text":"Кажи: “Ще ви прибере душите Ангелът на смъртта, комуто сте възложени. После към вашия Господ ще бъдете върнати.”"},{"number":12,"text":"Ако видиш как престъпниците свеждат глави пред своя Господ: “Господи наш, видяхме и чухме! Върни ни, за да сторим праведни дела! Ние вече сме убедени.”"},{"number":13,"text":"Ако пожелаехме, щяхме да дадем на всекиго неговото напътствие. Но ще се потвърди Словото Ми - ще напълня Ада с джинове и хора заедно"},{"number":14,"text":"“Вкусете, защото забравихте срещата в този ваш Ден! Забравяме ви и Ние. Вкусете вечното мъчение заради онова, което сте извършили!”"},{"number":15,"text":"Вярват в Нашите знамения само онези, които щом им се спомене за тях, падат, свеждайки чела до земята в суджуд и прославят с възхвала своя Господ, и не се възгордяват"},{"number":16,"text":"И напускат постелите си, и със страх и копнеж зоват своя Господ, и от онова, което сме им дали, раздават"},{"number":17,"text":"Никой не знае каква радост за окото е скрита за тях - въздаяние за онова, което са вършили"},{"number":18,"text":"Нима онзи, който вярва, е като онзи, който е нечестивец? Не са равни те"},{"number":19,"text":"Които вярват и вършат праведни дела, техни са Градините на обителта - гостоприемство за онова, което са вършили"},{"number":20,"text":"А които са нечестивци, мястото им е Огънят. Всякога, щом поискат да излязат от него, ще бъдат връщани там. И ще им се казва: “Вкусете мъчението на Огъня, който взимахте за лъжа!”"},{"number":21,"text":"И им даваме да вкусят от най-близкото мъчение преди най-голямото мъчение, за да се покаят"},{"number":22,"text":"И кой е по-голям угнетител от онзи, комуто се напомнят знаменията на неговия Господ, а после той се отвръща от тях? Отмъщаваме Ние на престъпниците"},{"number":23,"text":"И дадохме на Муса Писанието: “Не се съмнявай в срещата с Него!” И го сторихме напътствие за синовете на Исраил"},{"number":24,"text":"И когато бяха търпеливи, и в Нашите знамения се бяха убедили, сторихме от тях водители, напътващи според Нашата повеля"},{"number":25,"text":"В Деня на възкресението твоят Господ ще отсъди между тях за онова, по което бяха в разногласие"},{"number":26,"text":"И нима на неверниците не им бе посочено колко поколения преди тях погубихме? [Сега] тези се движат в техните жилища. В това има знамения. Не ще ли се вслушат"},{"number":27,"text":"И нима не виждат, че Ние насочваме водата към сухата земя, и сторваме с нея да поникнат насаждения, от които ядат те и техният добитък. Не ще ли прозрат"},{"number":28,"text":"И казват: “Кога ще бъде това отсъждане, ако говорите истината?”"},{"number":29,"text":"Кажи: “За неверниците в Деня на отсъждането не ще е от полза, ако тогава повярват. И не ще им се даде отсрочка.”"},{"number":30,"text":"Отдръпни се от тях и чакай! И те ще чакат"}]}