{"number":50,"edition":"bg.theophanov","ayahs":[{"number":1,"text":"Каф. Кълна се в славния Коран"},{"number":2,"text":"Да, учудиха се, че им се яви предупредител измежду тях. И рекоха неверниците: “Това е чудно нещо"},{"number":3,"text":"Нима след като умрем и станем на пръст [ще бъдем възкресени]? Такова завръщане е невероятно.”"},{"number":4,"text":"Знаем Ние какво земята отнема от тях и имаме съхраняваща Книга"},{"number":5,"text":"Ала те взеха за лъжа истината, когато дойде при тях и са в недоумение"},{"number":6,"text":"Нима не виждат небето над тях, как Ние го изградихме и го украсихме, и е без процепи"},{"number":7,"text":"И земята разпростряхме, и положихме по нея непоклатими планини, и сторихме от нея да поникнат всякакви прекрасни видове"},{"number":8,"text":"поука и напомняне за всеки покайващ се раб"},{"number":9,"text":"И изсипваме от небето благословена вода, и сторваме да израстват чрез нея градини и зърно за жътва"},{"number":10,"text":"и високи палми с гроздове, скупчени един връз друг"},{"number":11,"text":"препитание за рабите. И съживяваме с нея мъртва земя. Така ще бъде и възкресението"},{"number":12,"text":"Преди тях смятаха, че е лъжа и народът на Нух, и обитателите на ар-Рас, и самудяните"},{"number":13,"text":"и адитите, и Фараонът, и братята на Лут"},{"number":14,"text":"и обитателите на Горичката, и народът на Туббаа. Всички смятаха за лъжци пратениците и се изпълни Моето обещание"},{"number":15,"text":"Нима Ни затрудни първото сътворяване? Ала се съмняват те в новото сътворяване"},{"number":16,"text":"Сътворихме Ние човека и знаем какво му нашепва неговата душа. Ние сме по-близо до него, отколкото вената на шията [му]"},{"number":17,"text":"Отдясно и отляво на него стоят два записващи ангела"},{"number":18,"text":"не изрича и една дума, без да има готов надзорник при него"},{"number":19,"text":"И смъртната агония ще донесе истината: “Това е, което си избягвал.”"},{"number":20,"text":"И ще се протръби с Рога. “Това е Денят на обещанието!”"},{"number":21,"text":"И с всеки човек ще дойде водач и свидетел [от ангелите]"},{"number":22,"text":"[И ще му се каже:] “Ти нехаеше за това. Но снехме от теб покривалото и твоят поглед Днес е проницателен.”"},{"number":23,"text":"А съпътствалият го [ангел] ще каже: “Готово е това, което е у мен.”"},{"number":24,"text":"“Хвърлете в Ада всеки упорстващ неверник"},{"number":25,"text":"възпиращ доброто, престъпващ, съмняващ се"},{"number":26,"text":"който прие за бог друг заедно с Аллах! Затова го хвърлете в суровото мъчение!”"},{"number":27,"text":"Съпътствалият го [сатана] ще каже: “Господи наш, не аз го накарах да престъпва, а сам той бе в дълбока заблуда.”"},{"number":28,"text":"Ще каже [Аллах]: “Не се карайте пред Мен! Аз ви предупреждавах"},{"number":29,"text":"Не се променя Моето Слово. И не съм угнетител на рабите.”"},{"number":30,"text":"В този Ден ще кажем на Ада: “Напълни ли се?” А той ще рече: “Има ли още?”"},{"number":31,"text":"И не след дълго Раят ще бъде приближен за богобоязливите"},{"number":32,"text":"Това е, което ви бе обещано - за всеки покайващ се, спазващ [повелите]"},{"number":33,"text":"който и в уединение се бои от Всемилостивия, и идва със сърце, молещо за прошка"},{"number":34,"text":"“Влезте тук в мир! Това е Денят на вечността!”"},{"number":35,"text":"Ще имат там, каквото пожелаят, а при Нас има повече"},{"number":36,"text":"И колко поколения преди тях погубихме, а бяха по-силни от тях и обикаляха по земята! Но има ли избавление"},{"number":37,"text":"Наистина в това се съдържа поука за всеки, който има сърце или се вслушва и е свидетел"},{"number":38,"text":"Сътворихме Ние небесата и земята, и всичко между тях в шест дни, без да Ни засегне умора"},{"number":39,"text":"Бъди търпелив към това, което казват, и прославяй с възхвала своя Господ преди изгрева на слънцето и преди залеза"},{"number":40,"text":"И през нощта Го прославяй, и след поклоните"},{"number":41,"text":"И вслушвай се в Деня, когато прогласяващият ще прогласи от близко място"},{"number":42,"text":"В този Ден ще чуят Вика с истината. Това е Денят на възкресението"},{"number":43,"text":"Ние съживяваме и Ние умъртвяваме, и при Нас е завръщането"},{"number":44,"text":"В този Ден земята ще се разцепи над тях - забързани. Това е събиране, лесно за Нас"},{"number":45,"text":"Най-добре Ние знаем какво изричат. А ти не си за тях принудител. И поучавай с Корана всеки, който се страхува от Моето предупреждение"}]}