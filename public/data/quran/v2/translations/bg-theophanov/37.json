{"number":37,"edition":"bg.theophanov","ayahs":[{"number":1,"text":"Кълна се в строените в редици"},{"number":2,"text":"и в гонещите с решимост"},{"number":3,"text":"и в четящите Напомнянето [ангели]"},{"number":4,"text":"вашият Бог е единственият"},{"number":5,"text":"Господът на небесата и на земята, и на всичко между тях, и Господът на изгревите"},{"number":6,"text":"Украсихме Ние най-ниското небе с украса от звезди"},{"number":7,"text":"и го опазваме от всички непокорни сатани"},{"number":8,"text":"за да не могат да чуят нищо от върховните небеса, и са замеряни от всички страни"},{"number":9,"text":"за пропъждане, и за тях има постоянно мъчение"},{"number":10,"text":"освен който долови слово [от ангелите] и тогава го последва изгарящ пламък"},{"number":11,"text":"И ги попитай [неверниците] какво мислят - те ли са по-трудни за сътворяване, или другите, които сътворихме! Тях сътворихме от лепнеща глина"},{"number":12,"text":"Да, ти се удиви, а те се подиграват"},{"number":13,"text":"И когато ги поучават, те не се поучават"},{"number":14,"text":"И когато видят знамение, те се присмиват"},{"number":15,"text":"И казват: “Това е само явна магия"},{"number":16,"text":"Нима като умрем и станем пръст и кости, нима наистина ще бъдем възкресени"},{"number":17,"text":"А нима и древните ни предци?”"},{"number":18,"text":"Кажи: “Да! И ще бъдете унизени.”"},{"number":19,"text":"То ще е само един Вик и ето ги - проглеждат"},{"number":20,"text":"И ще кажат: “О, горко ни! Това е Съдният ден.”"},{"number":21,"text":"Това е Денят на разграничението, който вие отричахте"},{"number":22,"text":"[Аллах ще повели на ангелите:] “Съберете онези, които угнетяваха, техните спътници и онова, на което са служили"},{"number":23,"text":"вместо на Аллах, и ги подкарайте по пътя към Ада"},{"number":24,"text":"И ги задръжте!” Те непременно ще бъдат питани"},{"number":25,"text":"“Какво ви е, та не си помагате един другиму?”"},{"number":26,"text":"Да, в този Ден ще са покорни"},{"number":27,"text":"Ще се обръщат един към друг и взаимно ще се обвиняват"},{"number":28,"text":"И ще кажат [на съдружаваните от тях]: “Вие ни се представяхте като праведни.”"},{"number":29,"text":"Ще кажат [съдружаваните]: “Не, вие не вярвахте"},{"number":30,"text":"А ние нямахме власт над вас. Да, вие бяхте престъпващи хора"},{"number":31,"text":"И се изпълни спрямо нас Словото на нашия Господ. И наистина ще вкусим [мъчението]"},{"number":32,"text":"И ви заблудихме, и ние самите бяхме заблудени.”"},{"number":33,"text":"В този Ден ще бъдат съучастници в мъчението"},{"number":34,"text":"Да, така Ние постъпваме с престъпниците"},{"number":35,"text":"Когато им се рече: “Няма друг бог освен Аллах!”, те се възгордяваха"},{"number":36,"text":"И казваха: “Нима ще изоставим боговете си заради един луд поет?”"},{"number":37,"text":"Да, той донесе истината и потвърди пратениците"},{"number":38,"text":"Непременно ще вкусите болезненото мъчение"},{"number":39,"text":"ще ви се въздаде само за онова, което сте вършили"},{"number":40,"text":"Но не и за преданите раби на Аллах"},{"number":41,"text":"За тях ще има знайно препитание"},{"number":42,"text":"плодове. И ще са удостоени"},{"number":43,"text":"в Градините на блаженството"},{"number":44,"text":"на престоли един срещу друг"},{"number":45,"text":"Ще им поднасят чаши от извор"},{"number":46,"text":"кристален, приятен за пиещите"},{"number":47,"text":"От него нито боли глава, нито се опияняват"},{"number":48,"text":"При тях ще има жени с целомъдрен поглед, с прелестни очи"},{"number":49,"text":"сякаш са скрити бисери"},{"number":50,"text":"Ще се обръщат един към друг и взаимно ще се разпитват"},{"number":51,"text":"Ще рече един от тях: “Аз имах приятел"},{"number":52,"text":"който казваше: “Нима наистина си от повярвалите"},{"number":53,"text":"Нима като умрем и станем пръст и кости, нима наистина ще има за нас възмездие?”"},{"number":54,"text":"Рече: “Ще надзърнете ли?”"},{"number":55,"text":"И надзърна, и го видя в средата на Ада"},{"number":56,"text":"Рече: “Кълна се в Аллах, ти едва не ме погуби"},{"number":57,"text":"И ако не бе благодатта на моя Господ, щях да съм доведен [с теб]"},{"number":58,"text":"А нали ние [вярващите] не ще умрем"},{"number":59,"text":"освен първата ни смърт, и не ще бъдем наказани?”"},{"number":60,"text":"Това е великото спасение"},{"number":61,"text":"За такова дейните да действат"},{"number":62,"text":"Дали това е по-добро за пребивание, или при дървото Зокум"},{"number":63,"text":"Сторихме го изпитание за угнетителите"},{"number":64,"text":"То е дърво, изникващо от дъното на Ада"},{"number":65,"text":"Плодовете му са като главите на сатаните"},{"number":66,"text":"А те от него ще ядат и ще си пълнят стомасите"},{"number":67,"text":"После към това ще им се примесва питие от вряща вода"},{"number":68,"text":"После тяхното завръщане е към Ада"},{"number":69,"text":"Те завариха бащите си заблудени"},{"number":70,"text":"и въпреки това се впуснаха по техните следи"},{"number":71,"text":"А преди тях повечето от древните бяха в заблуда"},{"number":72,"text":"И изпращахме сред тях предупредители"},{"number":73,"text":"И виж какъв бе краят на предупреждаваните"},{"number":74,"text":"но не и за преданите раби на Аллах"},{"number":75,"text":"И Нух Ни призова. И как прекрасно откликваме"},{"number":76,"text":"И спасихме него и семейството му от огромното бедствие"},{"number":77,"text":"И сторихме неговите потомци да просъществуват"},{"number":78,"text":"И оставихме за него спомен сред сетните"},{"number":79,"text":"Мир за Нух сред народите"},{"number":80,"text":"Така награждаваме Ние благодетелните"},{"number":81,"text":"Той бе един от Нашите вярващи раби"},{"number":82,"text":"После издавихме другите"},{"number":83,"text":"И сред неговите последователи бе Ибрахим"},{"number":84,"text":"Как се яви пред своя Господ с чисто сърце"},{"number":85,"text":"Рече той на своя баща и на своя народ: “На какво служите"},{"number":86,"text":"Нима искате лъжливи богове вместо Аллах"},{"number":87,"text":"И какво мислите за Господа на световете?”"},{"number":88,"text":"И отправи поглед към звездите"},{"number":89,"text":"И рече: “Аз съм болен.”"},{"number":90,"text":"А те му обърнаха гръб и си отидоха"},{"number":91,"text":"И се прокрадна при боговете им, и рече: “Няма ли да похапнете"},{"number":92,"text":"Какво ви е, та не говорите?”"},{"number":93,"text":"И се наведе над тях, и ги удари с десница"},{"number":94,"text":"[И щом видяха боговете си потрошени,] отидоха при него забързани"},{"number":95,"text":"Рече: “Нима служите на онова, което вие сте издялали"},{"number":96,"text":"А Аллах е сътворил и вас, и онова, което правите.”"},{"number":97,"text":"Рекоха: “Издигнете за него клада и го хвърлете в пламъците!”"},{"number":98,"text":"Замислиха коварство спрямо него, но Ние сторихме те да са унизените"},{"number":99,"text":"И рече [Ибрахим]: “Отивам при моя Господ. Той ще ме напъти"},{"number":100,"text":"Господи мой, дари ме с праведни потомци!”"},{"number":101,"text":"И го благовестихме за смирен син"},{"number":102,"text":"И когато порасна, и започна да ходи с него, той рече: “О, синко мой, сънувах, че трябва да те заколя. Какво ще кажеш?” Рече: “О, татко мой, прави, каквото ти е повелено! Ще откриеш, ако Аллах е пожелал, че съм от търпеливите.”"},{"number":103,"text":"И когато двамата се подчиниха, и той го положи по лице"},{"number":104,"text":"Ние му извикахме: “О, Ибрахим"},{"number":105,"text":"ти изпълни съня.” Така награждаваме Ние благодетелните"},{"number":106,"text":"Това е явното изпитание"},{"number":107,"text":"И за него дадохме в замяна голямо жертвено животно"},{"number":108,"text":"И оставихме за него спомен сред сетните"},{"number":109,"text":"Мир за Ибрахим"},{"number":110,"text":"Така награждаваме Ние благодетелните"},{"number":111,"text":"Той бе от Нашите вярващи раби"},{"number":112,"text":"И го възрадвахме за Исхак - пророк от праведниците"},{"number":113,"text":"И благословихме него и Исхак. А сред техните потомци имаше и благодетелни, и явни угнетители на себе си"},{"number":114,"text":"И въздарихме Муса и Харун [с пророчеството]"},{"number":115,"text":"И спасихме и тях, и народа им от огромното бедствие"},{"number":116,"text":"И им помогнахме, и те бяха победителите"},{"number":117,"text":"И дадохме на двамата разясняващото Писание"},{"number":118,"text":"И ги насочихме по правия път"},{"number":119,"text":"И оставихме за тях спомен сред сетните"},{"number":120,"text":"Мир за Муса и Харун"},{"number":121,"text":"Така награждаваме Ние благодетелните"},{"number":122,"text":"Двамата бяха от Нашите вярващи раби"},{"number":123,"text":"И Илйас бе от пратениците"},{"number":124,"text":"Рече той на своя народ: “Не се ли боите"},{"number":125,"text":"Нима призовавате Баал, а изоставяте Най-прекрасния Творец"},{"number":126,"text":"Аллах, вашия Господ и Господа на древните ви предци?”"},{"number":127,"text":"Но го взеха за лъжец и затова те ще бъдат доведени [в Ада]"},{"number":128,"text":"но не и преданите раби на Аллах"},{"number":129,"text":"И оставихме за него спомен сред сетните"},{"number":130,"text":"Мир за рода на Иляс"},{"number":131,"text":"Така награждаваме Ние благодетелните"},{"number":132,"text":"Той бе от Нашите вярващи раби"},{"number":133,"text":"И Лут бе от пратениците"},{"number":134,"text":"Спасихме него и семейството му - всички"},{"number":135,"text":"освен [жена му -] една старица, която бе сред оставащите"},{"number":136,"text":"После изтребихме другите"},{"number":137,"text":"А вие минавате покрай тях сутрин"},{"number":138,"text":"и вечер. Не ще ли проумеете"},{"number":139,"text":"И Юнус бе от пратениците"},{"number":140,"text":"Избяга той на натоварен кораб"},{"number":141,"text":"И жребий хвърлиха, и той бе от губещите"},{"number":142,"text":"И го глътна китът, и заслужи порицание"},{"number":143,"text":"И ако не бе от възхваляващите"},{"number":144,"text":"щеше да прекара в корема му до Деня, когато ще бъдат те възкресени"},{"number":145,"text":"Но го изхвърлихме изтощен на голия бряг"},{"number":146,"text":"И сторихме над него да израсте дърво [с широки листа] като тиква"},{"number":147,"text":"И го изпратихме при сто хиляди души, дори повече"},{"number":148,"text":"И повярваха те, и ги оставихме да се наслаждават до време"},{"number":149,"text":"И ги питай [о, Мухаммад] какво мислят - нима за твоя Господ са дъщерите, а за тях - синовете"},{"number":150,"text":"Или Ние в тяхно присъствие сътворихме ангелите от женски пол"},{"number":151,"text":"Ала не! Те изричат своя измислица"},{"number":152,"text":"“Аллах роди.” Те наистина са лъжци"},{"number":153,"text":"Нима Той предпочете дъщерите пред синовете"},{"number":154,"text":"Какво ви е, та така отсъждате"},{"number":155,"text":"Не ще ли се поучите"},{"number":156,"text":"Или имате явен довод"},{"number":157,"text":"Тогава донесете вашето писание, ако говорите истината"},{"number":158,"text":"И измислиха родство между Него и джиновете. А джиновете знаят, че ще бъдат доведени [за равносметка]"},{"number":159,"text":"Пречист е Аллах от онова, което Му приписват тези"},{"number":160,"text":"но не и преданите раби на Аллах"},{"number":161,"text":"И вие [о, неверници], и онова, на което служите"},{"number":162,"text":"никого не можете да изкусите срещу Него"},{"number":163,"text":"освен онези, които ще горят в Ада"},{"number":164,"text":"[Ангелите казват:] “Всеки от нас има свое определено място"},{"number":165,"text":"Наистина ние сме строените в редици"},{"number":166,"text":"и ние сме прославящите.”"},{"number":167,"text":"И [преди теб, о, Мухаммад, неверниците] казваха"},{"number":168,"text":"“Ако имахме и ние писание като предците"},{"number":169,"text":"щяхме да сме предани раби на Аллах.”"},{"number":170,"text":"[А когато дойде при тях,] не повярваха в него, но ще узнаят"},{"number":171,"text":"Още преди казахме на нашите раби-пратеници"},{"number":172,"text":"че именно те ще са подкрепените"},{"number":173,"text":"и че именно Нашето войнство ще победи"},{"number":174,"text":"И се отвърни от тях за определен срок"},{"number":175,"text":"И ги наблюдавай, скоро и те ще видят"},{"number":176,"text":"Нима за Нашето мъчение бързат"},{"number":177,"text":"Ала спусне ли се то над домовете им, ще е лош денят за увещаваните"},{"number":178,"text":"И се отвърни от тях за определен срок"},{"number":179,"text":"И ги наблюдавай, скоро и те ще видят"},{"number":180,"text":"Пречист е твоят Господ, Господът на мощта, от онова, което Му приписват"},{"number":181,"text":"Мир за пратениците"},{"number":182,"text":"И слава на Аллах, Господа на световете"}]}