{"number":89,"edition":"bg.theophanov","ayahs":[{"number":1,"text":"Кълна се в зората"},{"number":2,"text":"и в десетте нощи [от месеца за поклонение хадж]"},{"number":3,"text":"и в четното, и в нечетното"},{"number":4,"text":"и в нощта, когато отминава"},{"number":5,"text":"Нима в това няма клетва за разумния"},{"number":6,"text":"Не видя ли ти как постъпи твоят Господ с адитите"},{"number":7,"text":"и с ирамитите, имащи високи постройки"},{"number":8,"text":"подобни на които не бяха сътворени по земите"},{"number":9,"text":"и със самудяните, които изсичаха скалите в долината"},{"number":10,"text":"и с Фараона, владетеля на войските"},{"number":11,"text":"които безчинстваха из селищата"},{"number":12,"text":"и множаха в тях развалата"},{"number":13,"text":"Тогава твоят Господ стовари върху тях бича на мъчението"},{"number":14,"text":"Твоят Господ надзирава"},{"number":15,"text":"И ако неговият Господ го подложи на изпитание, като го почете и облагодетелства, човекът казва: “Моят Господ ме почете.”"},{"number":16,"text":"А ако го подложи на изпитание, като ограничи препитанието му, казва: “Моят Господ ме оскърби.”"},{"number":17,"text":"Ала не! Вие не почитате сирака"},{"number":18,"text":"и не подканвате да бъде нахранен нуждаещият се"},{"number":19,"text":"и изяждате наследството [дори ако е чуждо] с лакомия"},{"number":20,"text":"И обичате богатството с голяма любов"},{"number":21,"text":"Ала не! Когато земята бъде стрита на прах"},{"number":22,"text":"и твоят Господ дойде с подредените в редици ангели"},{"number":23,"text":"и Адът бъде докаран в този Ден, човекът ще си спомни тогава, ала защо ще му е спомнянето"},{"number":24,"text":"Ще казва: “О, да бях сторил отнапред добрини заради моя [отвъден] живот!”"},{"number":25,"text":"В този Ден никой друг не ще измъчва, както Той измъчва"},{"number":26,"text":"и никой друг не ще оковава, както Той оковава"},{"number":27,"text":"О, душа успокоена"},{"number":28,"text":"завърни се при твоя Господ доволстваща, заслужила благосклонност"},{"number":29,"text":"Влез сред Моите раби"},{"number":30,"text":"влез в Моя Рай"}]}