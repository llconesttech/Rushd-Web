{"number":53,"edition":"bg.theophanov","ayahs":[{"number":1,"text":"Кълна се в звездата, когато залязва"},{"number":2,"text":"не се е заблудил вашият спътник [Мухаммад] и не се е отклонил"},{"number":3,"text":"и не говори той от себе си"},{"number":4,"text":"Това е само откровение, което [му] се разкрива"},{"number":5,"text":"Научи го [на него] многосилният [Джибрил]"},{"number":6,"text":"който има мощ. Той се възправи"},{"number":7,"text":"когато бе на най-високия хоризонт"},{"number":8,"text":"после се приближи и се спусна"},{"number":9,"text":"и бе на разстояние два лъка или по-близо"},{"number":10,"text":"Тогава [Аллах посредством Джибрил] разкри на Своя раб [Мухаммад], каквото разкри"},{"number":11,"text":"Сърцето му не го излъга за онова, което видя"},{"number":12,"text":"Нима ще го оспорвате за онова, което видя"},{"number":13,"text":"И отново го видя при друго спускане"},{"number":14,"text":"до лотосовото дърво на крайния предел"},{"number":15,"text":"където е Градината на обителта"},{"number":16,"text":"Когато дървото бе покрито с онова, което го покрива"},{"number":17,"text":"И не се отклони погледът [на Мухаммад], и не се откъсна"},{"number":18,"text":"Той видя някои от най-големите знамения на своя Господ"},{"number":19,"text":"А нима не виждате какво са ал-Лат и ал-Узза"},{"number":20,"text":"и също - третото [божество] Манат"},{"number":21,"text":"Нима за вас е мъжкото, а пък за Него - женското"},{"number":22,"text":"Това тогава е несправедлив дележ"},{"number":23,"text":"Те са само имена, които назовахте вие и предците ви. Аллах не им низпосла довод. [Неверниците] следват само догадката и онова, което душите обичат, въпреки че при тях дойде напътствието от техния Господ"},{"number":24,"text":"Или човек притежава всичко, което пожелае"},{"number":25,"text":"На Аллах принадлежи и отвъдното, и настоящето"},{"number":26,"text":"И колко ангели има на небесата, чието застъпничество не избавя от нищо, освен след като Аллах позволи комуто пожелае, и благоволи"},{"number":27,"text":"Онези, които не вярват в отвъдното, назовават ангелите с женски имена"},{"number":28,"text":"без да имат знание за това. Те следват само догадката. Ала догадката с нищо не заменя истината"},{"number":29,"text":"И се отдръпни от онзи, който се отвръща от Нашето напомняне, и пожелава само земния живот"},{"number":30,"text":"Толкова са достигнали те от знанието. Твоят Господ най-добре знае кой се е отклонил от Неговия път и знае кой е напътеният"},{"number":31,"text":"На Аллах е всичко на небесата и всичко на земята, за да въздаде на злосторниците за деянията им и за да въздаде на благодетелните с Най-прекрасното"},{"number":32,"text":"на онези, които се предпазват от големите грехове и скверностите, освен малките провинения. Твоят Господ е Щедрия в опрощението. Най-добре Той ви знае, и когато ви сътвори от земята, и когато бяхте зародиши в майчините си утроби. Тъй че не самохвалствайте"},{"number":33,"text":"Виждаш ли онзи, който се отвръща"},{"number":34,"text":"и дава малко, и му се свиди"},{"number":35,"text":"Нима той има знание за неведомото и го вижда"},{"number":36,"text":"Или не бе известен за онова, което е в свитъците на Муса"},{"number":37,"text":"и Ибрахим, който изпълни [повелята]"},{"number":38,"text":"че никой прегрешил не ще носи греха на друг"},{"number":39,"text":"и човек ще има само онова, за което се е постарал"},{"number":40,"text":"и старанието му ще бъде видяно"},{"number":41,"text":"после напълно ще му се въздаде"},{"number":42,"text":"и че при твоя Господ е завършекът"},{"number":43,"text":"и Той поражда смеха и плача"},{"number":44,"text":"и Той съживява и умъртвява"},{"number":45,"text":"и Той създава двойките - мъжко и женско"},{"number":46,"text":"от капка сперма, когато се изхвърля [в утробата]"},{"number":47,"text":"и от Него е повторното сътворяване"},{"number":48,"text":"и Той дарява богатство и удовлетворение"},{"number":49,"text":"и Той е Господът на Сириус"},{"number":50,"text":"и Той погуби древните адити"},{"number":51,"text":"и самудяните, и не остави никого от тях"},{"number":52,"text":"и също - народа на Нух преди, те бяха още по-угнетяващи и престъпващи"},{"number":53,"text":"и Той опустоши сринатите [селища на Лут]"},{"number":54,"text":"и ги покри, каквото ги покри"},{"number":55,"text":"Тогава в кои благодеяния на твоя Господ се съмняваш [о, човече]"},{"number":56,"text":"И този [Мухаммад] е предупредител, подобен на първите предупредители"},{"number":57,"text":"Близкият Час наближава"},{"number":58,"text":"Никой освен Аллах не ще го разкрие"},{"number":59,"text":"Нима на тази вест се чудите"},{"number":60,"text":"и се смеете, а не плачете"},{"number":61,"text":"и нехайно се забавлявате"},{"number":62,"text":"Сведете чела до земята в суджуд пред Аллах и на Него служете"}]}