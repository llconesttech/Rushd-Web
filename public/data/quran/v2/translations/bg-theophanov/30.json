{"number":30,"edition":"bg.theophanov","ayahs":[{"number":1,"text":"Алиф. Лам. Мим"},{"number":2,"text":"Ромеите бяха победени"},{"number":3,"text":"на най-близката земя. Но след поражението им те ще победят"},{"number":4,"text":"след няколко години. На Аллах е повелята и преди, и след това. В този ден вярващите ще ликуват"},{"number":5,"text":"с помощта на Аллах. Помага Той комуто пожелае. Той е Всемогъщия, Премъдрия"},{"number":6,"text":"Обещано е от Аллах. Аллах не нарушава Своето обещание, ала повечето хора не разбират"},{"number":7,"text":"Те добре познават земния живот, ала нехаят за отвъдния"},{"number":8,"text":"Нима не размишляват за себе си? Аллах сътвори небесата и земята, и всичко между тях с мъдрост и за определен срок. А повечето хора не вярват в срещата със своя Господ"},{"number":9,"text":"И не ходят ли по земята, за да видят какъв бе краят на онези преди тях? Бяха по-силни от тях и повече се възползваха от земята, и я населяваха по-дълго, отколкото я населяват те. И Нашите пратеници дойдоха при тях с ясните знаци. Не Аллах ги угнетява, а те себе си угнетяват"},{"number":10,"text":"После лош ще бъде краят за онези, които злосторстват, защото взимат за лъжа знаменията на Аллах и им се подиграват"},{"number":11,"text":"Аллах начева творението, после Той ще го повтори, после при Него ще бъдете върнати"},{"number":12,"text":"В Деня, когато настане Часът, отчаянието ще обхване престъпниците"},{"number":13,"text":"И не ще имат застъпници сред онези, които те са съдружавали, и от съдружаваните ще се отрекат"},{"number":14,"text":"В Деня, когато настане Часът, в този Ден ще се разделят"},{"number":15,"text":"Онези, които вярват и вършат праведни дела, ще бъдат възрадвани в Градината"},{"number":16,"text":"А онези, които не вярват и взимат за лъжа Нашите знамения и срещата с Нас в отвъдния живот, те ще бъдат въведени в мъчението"},{"number":17,"text":"Прославяйте Аллах, когато замръквате и когато осъмвате"},{"number":18,"text":"За Него е прославата на небесата и на земята, и по мрак, и по пладне"},{"number":19,"text":"Той изважда живото от мъртвото и изважда мъртвото от живото, и съживява земята след нейната смърт. Така и вие ще бъдете извадени [от гробовете]"},{"number":20,"text":"И от Неговите знамения е, че ви сътвори от пръст, после - ето ви - хора, които се множат"},{"number":21,"text":"И от Неговите знамения е, че сътвори за вас съпруги от самите вас, за да намерите спокойствие при тях, и стори помежду ви любов и милост. В това има знамения за хора мислещи"},{"number":22,"text":"И от Неговите знамения е сътворяването на небесата и на земята, и разнообразието на езиците и цветовете ви. В това има знамения за знаещите"},{"number":23,"text":"И от Неговите знамения е сънят ви нощем и денем и стремежът ви към Неговата благодат. В това има знамения за хора чуващи"},{"number":24,"text":"И от Неговите знамения Той ви показва мълнията за страх и надежда. И изсипва от небето вода, с която съживява земята след нейната смърт. В това има знамения за хора проумяващи"},{"number":25,"text":"И от Неговите знамения е, че небето и земята стоят по Негова повеля. После, когато ви призове, ето ви - от земята излизате"},{"number":26,"text":"Негови са всички на небесата и на земята. Всички на Него се подчиняват"},{"number":27,"text":"Той е, Който начева творението, после ще го повтори, а това е още по-лесно за Него. Негово е върховенството на небесата и на земята. Той е Всемогъщия, Премъдрия"},{"number":28,"text":"Той ви дава пример от самите вас. Нима имате сред владените от вашите десници съдружници в препитанието, което ви даваме, та в него да сте равни, и да се страхувате от тях, както се страхувате от самите себе си? Така обясняваме знаменията за хора проумяващи"},{"number":29,"text":"Да, онези, които угнетяват, следват своите страсти в неведение. А кой може да напъти онзи, когото Аллах оставя в заблуда? Няма за тях закрилници"},{"number":30,"text":"И обърни своето лице към религията - правоверен, - към природата, според която Аллах е създал хората! Религията на Аллах е неизменна. Тя е правата вяра. Ала повечето хора не разбират"},{"number":31,"text":"Върнете се към Него с покаяние! И бойте се от Него, и отслужвайте молитвата, и не бъдете от съдружаващите"},{"number":32,"text":"от онези, които разделиха своята религия и станаха на части! Всяка група ликува с онова, което е у нея"},{"number":33,"text":"И щом беда засегне хората, те зоват своя Господ, връщайки се към Него с покаяние. А когато Той им даде да вкусят милост от Него, ето - част от тях съдружават със своя Господ"},{"number":34,"text":"за да отрекат онова, което Ние сме им дали. Наслаждавайте се - ще узнаете"},{"number":35,"text":"Или им низпослахме довод и той им казва да Го съдружават"},{"number":36,"text":"И ако дадем на хората да вкусят милост, радват й се. А щом ги сполети злина заради онова, което ръцете им са сторили преди, ето ги - отчайват се"},{"number":37,"text":"Не виждат ли, че Аллах увеличава препитанието комуто пожелае, и Той го намалява? В това има знамения за хора вярващи"},{"number":38,"text":"И отдавай на роднината правото му, и на нуждаещия се, и на пътника [в неволя]! Това е най-доброто за онези, които искат да видят Лика на Аллах. Те са сполучилите"},{"number":39,"text":"Не очаквайте при Аллах богатство за онова, което давате с лихва, за да се обогатите от имотите на хората, а за онова, което давате като милостиня закат, искайки да видите Лика на Аллах. На тези ще се умножи"},{"number":40,"text":"Аллах е, Който ви сътворява, после ви дава препитание, после ви прибира душите, после ще ви съживи. Има ли сред съдружаваните от вас някой способен да направи нещо такова? Пречист е Той, превисоко е над това, с което Го съдружават"},{"number":41,"text":"Разрухата по сушата и в морето се появи заради онова, което ръцете на хората сториха, за да ги накара Той да вкусят част от онова, което са извършили, и за да се покаят"},{"number":42,"text":"Кажи: “Ходете по земята и вижте какъв бе краят на предишните хора! Повечето от тях бяха съдружаващи.”"},{"number":43,"text":"И обърни лицето си към правата вяра, преди да дойде неизбежният Ден от Аллах! В този Ден ще бъдат разделени"},{"number":44,"text":"който е неверник, против него е неверието му, а които вършат праведни дела, за себе си готвят"},{"number":45,"text":"за да възнагради Той от Своята благодат онези, които вярват и вършат праведни дела. Той не обича неверниците"},{"number":46,"text":"И от Неговите знамения е, че изпраща ветровете като благовестници, и за да ви даде да вкусите от милостта Му, и за да плават корабите според Неговата воля, и за да търсите от Неговата благодат. И за да сте признателни"},{"number":47,"text":"И преди теб изпращахме Ние пратеници при техните народи и им донасяха ясните знаци, и отмъстихме на онези, които престъпваха, и Наш дълг бе да подкрепим вярващите"},{"number":48,"text":"Аллах е, Който праща ветровете, та надигат облаци, и ги разстила по небето, както пожелае, и ги натрупва, и виждаш как дъждът излиза от тях. И щом ги изсипе над когото пожелае от Своите раби, ето ги - радват се"},{"number":49,"text":"въпреки че бяха отчаяни, преди да им бъде изпратен"},{"number":50,"text":"И виж следите от милостта на Аллах! Как съживява земята след нейната смърт! Той е, Който ще съживи мъртвите. Той над всяко нещо има сила"},{"number":51,"text":"А ако им пратим вятър и видят посева пожълтял, те ще останат неверници и след това"},{"number":52,"text":"Ти не можеш да накараш мъртвите да чуят, нито глухите да чуят зова, щом обърнат гръб"},{"number":53,"text":"И не можеш изведеш слепите от заблудата им. Ще те чуят само тези, които вярват в Нашите знамения. Тези са отдадените на Аллах"},{"number":54,"text":"Аллах е, Който ви сътвори немощни, после след немощ ви даде сила, после след силата - немощ и посивяване. Сътворява Той каквото пожелае. Той е Всезнаещия, Всемогъщия"},{"number":55,"text":"В Деня, когато настане Часът, престъпниците ще се кълнат, че са пребивавали [на земята] не повече от час. Така са били подлъгани"},{"number":56,"text":"А дарените със знанието и с вярата ще кажат: “Пребивавахте според предписанието на Аллах до Деня на възкресението. Това е Денят на възкресението, ала вие не съзнавахте.”"},{"number":57,"text":"В този Ден не ще помогне на угнетителите тяхното извинение и не ще им бъде позволено покаяние"},{"number":58,"text":"Дадохме вече на хората всякакви примери в този Коран. И ако им донесеш знамение, неверниците ще рекат: “Вие сте само празнодумци.”"},{"number":59,"text":"Така Аллах запечатва сърцата на онези, които не съзнават"},{"number":60,"text":"И търпи! Обещанието на Аллах е истинно. И да не те разколебават онези, които не са убедени"}]}