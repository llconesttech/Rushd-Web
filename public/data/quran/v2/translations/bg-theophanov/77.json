{"number":77,"edition":"bg.theophanov","ayahs":[{"number":1,"text":"Кълна се в изпращаните поред"},{"number":2,"text":"и в бушуващите бурно"},{"number":3,"text":"и в пръскащите навред"},{"number":4,"text":"и в разделящите ясно"},{"number":5,"text":"и в донасящите откровение"},{"number":6,"text":"с извинение или предупреждение"},{"number":7,"text":"онова, което ви е обещано, ще се сбъдне"},{"number":8,"text":"Когато звездите бъдат угасени"},{"number":9,"text":"и когато небето бъде разцепено"},{"number":10,"text":"и когато планините бъдат разпилени"},{"number":11,"text":"и когато за пратениците бъде определено време"},{"number":12,"text":"за кой ден бяха отсрочени"},{"number":13,"text":"За Деня на разделението"},{"number":14,"text":"А ти откъде да знаеш какво е Денят на разделението"},{"number":15,"text":"Горко в този Ден за отричащите"},{"number":16,"text":"Не погубихме ли Ние предците"},{"number":17,"text":"Към тях ще добавим и сетните"},{"number":18,"text":"Така се отнасяме с престъпващите"},{"number":19,"text":"Горко в този Ден за отричащите"},{"number":20,"text":"Не ви ли сътворихме Ние от нищожна вода"},{"number":21,"text":"И я сложихме на сигурно място"},{"number":22,"text":"за определен срок"},{"number":23,"text":"И сме способни. И как прекрасни са способните"},{"number":24,"text":"Горко в този Ден за отричащите"},{"number":25,"text":"Не сторихме ли земята да събере"},{"number":26,"text":"и живи, и мъртви"},{"number":27,"text":"и положихме върху нея непоклатими високи планини, и ви дадохме за пиене прясна вода"},{"number":28,"text":"Горко в този Ден за отричащите"},{"number":29,"text":"“Тръгнете към онова, което отричахте"},{"number":30,"text":"Тръгнете към сянката [на Ада] с три разклонения"},{"number":31,"text":"която не носи прохлада и не избавя от пламъците"},{"number":32,"text":"Те пръскат искри, колкото дворци"},{"number":33,"text":"сякаш са жълти камили.”"},{"number":34,"text":"Горко в този Ден за отричащите"},{"number":35,"text":"Това е Денят, в който не ще проговорят"},{"number":36,"text":"И не ще им бъде позволено да се оправдават"},{"number":37,"text":"Горко в този Ден за отричащите"},{"number":38,"text":"Това е Денят на разделението. Събираме ви с предците"},{"number":39,"text":"И ако имате коварство, коварствайте срещу Мен"},{"number":40,"text":"Горко в този Ден за отричащите"},{"number":41,"text":"Богобоязливите ще бъдат сред сенки и извори"},{"number":42,"text":"и плодове, каквито пожелаят"},{"number":43,"text":"“Яжте и пийте със здраве за онова, което сте вършили"},{"number":44,"text":"Така награждаваме Ние благодетелните.”"},{"number":45,"text":"Горко в този Ден за отричащите"},{"number":46,"text":"“Яжте [на земята] и се наслаждавайте за кратко! Вие сте престъпници.”"},{"number":47,"text":"Горко в този Ден за отричащите"},{"number":48,"text":"И когато им се каже: “Поклонете се!”, не се покланят"},{"number":49,"text":"Горко в този Ден за отричащите"},{"number":50,"text":"В кое слово след този [Коран] ще повярват"}]}