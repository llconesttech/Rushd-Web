{"number":78,"edition":"bg.theophanov","ayahs":[{"number":1,"text":"За какво се питат един друг"},{"number":2,"text":"За Великата вест"},{"number":3,"text":"за която са в разногласие"},{"number":4,"text":"Ала не! Те ще узнаят"},{"number":5,"text":"И пак - не! Те ще узнаят"},{"number":6,"text":"Не сторихме ли Ние земята постеля"},{"number":7,"text":"и планините - подпори"},{"number":8,"text":"И ви сътворихме по двойки"},{"number":9,"text":"и сторихме съня ви покой"},{"number":10,"text":"и сторихме нощта покров"},{"number":11,"text":"и сторихме деня за препитание"},{"number":12,"text":"и съградихме над вас седем непоклатими небеса"},{"number":13,"text":"и сторихме [слънцето] горящ светилник"},{"number":14,"text":"и изсипваме от дъждовните облаци обилна вода"},{"number":15,"text":"за да извадим чрез нея зърна и растения"},{"number":16,"text":"и гъсти градини"},{"number":17,"text":"Денят на разделението е уречен"},{"number":18,"text":"Денят, когато се протръби с Рога и ще дойдете на тълпи"},{"number":19,"text":"и ще се разтвори небето, и ще стане на двери"},{"number":20,"text":"и планините ще бъдат раздвижени, и ще станат на мираж"},{"number":21,"text":"Адът е в очакване"},{"number":22,"text":"за престъпващите - място за завръщане"},{"number":23,"text":"където ще останат столетия"},{"number":24,"text":"Не ще вкусят там нито прохлада, нито питие"},{"number":25,"text":"освен вряща вода и гной"},{"number":26,"text":"съответстващо въздаяние"},{"number":27,"text":"Не се надяваха те на равносметка"},{"number":28,"text":"И взимаха за пълна лъжа Нашите знамения"},{"number":29,"text":"Но всяко нещо вписахме в книга"},{"number":30,"text":"Затова вкусете! Не ще увеличим за вас друго освен мъчението"},{"number":31,"text":"За богобоязливите има убежище [-Рая]"},{"number":32,"text":"градини и лозя"},{"number":33,"text":"и с напъпили гърди - девствени връстнички"},{"number":34,"text":"и пълни чаши"},{"number":35,"text":"Не ще чуват там нито празнословие, нито лъжа"},{"number":36,"text":"въздаяние от твоя Господ - достатъчен дар"},{"number":37,"text":"Господа на небесата и на земята, и на всичко между тях, Всемилостивия. Не ще могат с Него да говорят"},{"number":38,"text":"в Деня, в който Духът [Джибрил] и ангелите ще се възправят в редица. Не ще продумат, освен комуто Всемилостивият позволи, и той правдиво ще говори"},{"number":39,"text":"Този е Денят на истината. А който пожелае, да търси пристан при своя Господ"},{"number":40,"text":"Предупредихме ви за близко мъчение в Деня, в който всеки ще види какво е сторил преди с ръцете си. И неверникът ще каже: “О, да можех да съм прах!”"}]}