{"number":26,"edition":"bg.theophanov","ayahs":[{"number":1,"text":"Та. Син. Мим"},{"number":2,"text":"Тези са знаменията на ясната Книга"},{"number":3,"text":"Не погубвай себе си, задето не искат да повярват"},{"number":4,"text":"Ако Ние пожелаем, ще им спуснем знамение от небето и ще сведат глави пред него"},{"number":5,"text":"И не идва при тях ново напомняне от Всемилостивия, без да се отвърнат от него"},{"number":6,"text":"Те го взимаха за лъжа, но ще дойдат при тях вестите за онова, на което се подиграваха"},{"number":7,"text":"И нима не поглеждат към земята, колко полезни видове накарахме да поникнат от нея"},{"number":8,"text":"В това има знамение, но повечето от тях не са вярващи"},{"number":9,"text":"Твоят Господ наистина е Всемогъщия, Милосърдния"},{"number":10,"text":"И когато твоят Господ призова Муса: “Иди при хората-угнетители"},{"number":11,"text":"хората на Фараона! Нима не ще се побоят?”"},{"number":12,"text":"каза: “Господи мой, страхувам се да не ме вземат за лъжец"},{"number":13,"text":"и сърцето ми ще се свие, и езикът ми не ще се развърже. Дай [пророчеството] и на Харун"},{"number":14,"text":"И имам грях пред тях, затова ме е страх да не ме убият.”"},{"number":15,"text":"Каза: “Не [няма да те убият]! Двамата вървете с Нашите знамения! Ние сме с вас - чуващи"},{"number":16,"text":"Идете при Фараона и кажете: “Ние сме пратени от Господа на световете"},{"number":17,"text":"Пусни с нас синовете на Исраил!”"},{"number":18,"text":"Каза [Фараонът]: “Не те ли отгледахме сред нас от дете? И не прекара ли сред нас години от живота си"},{"number":19,"text":"И направи, каквото направи. Ти си от неблагодарните.”"},{"number":20,"text":"Каза: “Направих го тогава, когато бях от заблудените"},{"number":21,"text":"И избягах от вас, когато ме уплашихте, а моят Господ ме дари с мъдрост и ме стори от пратениците"},{"number":22,"text":"И каква е тази благодат, за която ме упрекваш, щом ти си поробил синовете на Исраил?”"},{"number":23,"text":"Рече Фараонът: “А какво е Господът на световете?”"},{"number":24,"text":"Каза: “Господът на небесата и на земята, и на всичко между тях, ако сте убедени.”"},{"number":25,"text":"Рече [Фараонът] на онези около него: “Чувате ли?”"},{"number":26,"text":"Каза [Муса]: “Вашият Господ и Господът на древните ви предци...”"},{"number":27,"text":"Рече [Фараонът]: “Вашият пратеник, изпратен при вас, е луд.”"},{"number":28,"text":"Каза [Муса]: “Господът на изтока и на запада, и на всичко между тях, ако проумявате.”"},{"number":29,"text":"Рече [Фараонът]: “Ако приемеш друг бог освен мен, ще те тикна при затворниците.”"},{"number":30,"text":"Каза: “А ако ти донеса нещо очевидно?”"},{"number":31,"text":"Рече [Фараонът]: “Дай го, ако казваш истината!”"},{"number":32,"text":"И метна Муса тоягата си, и ето я - явна змия"},{"number":33,"text":"И извади ръката си, и ето я - сияйнобяла за гледащите"},{"number":34,"text":"Каза [Фараонът] на знатните около него: “Този е вещ магьосник"},{"number":35,"text":"Иска да ви прогони с магията си от вашата земя. Какво ще посъветвате?”"},{"number":36,"text":"Казаха: “Дай отсрочка на него и брат му, и прати по градовете събирачи"},{"number":37,"text":"да ти доведат всички вещи магьосници!”"},{"number":38,"text":"И магьосниците бяха насъбрани в часа на определения ден"},{"number":39,"text":"И се рече на хората: “Събрахте ли се?”"},{"number":40,"text":"[Хората казаха:] “Ще последваме магьосниците, ако победят!”"},{"number":41,"text":"И когато магьосниците дойдоха, рекоха на Фараона: “Ще има ли за нас награда, ако ние победим?”"},{"number":42,"text":"Рече: “Да, и тогава ще бъдете от приближените.”"},{"number":43,"text":"Муса им рече: “Мятайте, каквото ще мятате!”"},{"number":44,"text":"И метнаха те своите въжета и тояги, и рекоха: “С могъществото на Фараона ние ще победим.”"},{"number":45,"text":"И Муса метна своята тояга, и ето я - поглъща онова, с което измамват"},{"number":46,"text":"Тогава магьосниците паднаха, свеждайки чела до земята в суджуд"},{"number":47,"text":"Рекоха: “Повярвахме в Господа на световете"},{"number":48,"text":"Господа на Муса и Харун!”"},{"number":49,"text":"Рече [Фараонът]: “Нима му повярвахте, преди аз да съм ви позволил? Той ви е старейшината, който ви е научил на магия. И ще разберете! Ще ви отсека ръцете и краката кръстом, и всички ви ще разпъна.”"},{"number":50,"text":"Рекоха: “Не е беда! Наистина при нашия Господ ще се завърнем"},{"number":51,"text":"Надяваме се да ни опрости нашият Господ прегрешенията, защото първи повярвахме.”"},{"number":52,"text":"И дадохме на Муса откровение: “Отпътувай с Моите раби нощем! Вас ще ви преследват.”"},{"number":53,"text":"И изпрати Фараонът събирачи в градовете"},{"number":54,"text":"“Тези [синове на Исраил] са малко хора"},{"number":55,"text":"Те ни разгневяват"},{"number":56,"text":"но ние всички сме бдителни.”"},{"number":57,"text":"И така Ние ги пропъдихме от градини и извори"},{"number":58,"text":"и от съкровища, и от знатно място"},{"number":59,"text":"Така е. И оставихме това в наследство на синовете на Исраил"},{"number":60,"text":"И тръгнаха да ги преследват по изгрев [хората на Фараона]"},{"number":61,"text":"И когато двете множества се съгледаха, спътниците на Муса рекоха: “Ние сме настигнати.”"},{"number":62,"text":"Рече: “Не! Моят Господ е с мен и Той ще ме напъти!”"},{"number":63,"text":"И разкрихме на Муса: “Удари с тоягата си по морето!” И то се разцепи. И всеки къс бе като огромна планина"},{"number":64,"text":"И сторихме там другите да се приближат"},{"number":65,"text":"И спасихме Муса и всички, които бяха с него"},{"number":66,"text":"После издавихме другите"},{"number":67,"text":"В това има знамение, но повечето от тях не вярват"},{"number":68,"text":"Твоят Господ наистина е Всемогъщия, Милосърдния"},{"number":69,"text":"Прочети им вестта за Ибрахим"},{"number":70,"text":"Когато рече на баща си и народа си: “На какво служите?”"},{"number":71,"text":"рекоха: “Служим на идоли и ще продължим да им се кланяме.”"},{"number":72,"text":"Рече: “Чуват ли ви, когато ги зовете"},{"number":73,"text":"или ви помагат, или вредят?”"},{"number":74,"text":"Рекоха: “Не, но заварихме бащите ни така да правят.”"},{"number":75,"text":"Рече: “Виждате ли онези [идоли], на които сте служили"},{"number":76,"text":"вие и древните ви предци"},{"number":77,"text":"Те са мои врагове, а не Господът на световете"},{"number":78,"text":"Който ме е сътворил и ме напътва"},{"number":79,"text":"и Който ме храни, и ми дава да пия"},{"number":80,"text":"и ако се разболея, Той ме изцелява"},{"number":81,"text":"и Който ще ме умъртви, а после ще ме съживи"},{"number":82,"text":"и на Когото се надявам да ми опрости греха в Съдния ден"},{"number":83,"text":"Господи, дари ми мъдрост и ме приобщи към праведните"},{"number":84,"text":"И стори достойно споменаването ми пред идните [поколения]"},{"number":85,"text":"и ме стори да бъда от наследниците на блажения Рай"},{"number":86,"text":"И опрости баща ми! Той наистина е от заблудените"},{"number":87,"text":"И не ме опозорявай в Деня, когато [тварите] ще бъдат възкресени"},{"number":88,"text":"в Деня, когато нито богатство, нито синове ще помогнат"},{"number":89,"text":"освен който дойде при Аллах с чисто сърце.”"},{"number":90,"text":"И Раят ще бъде приближен за богобоязливите"},{"number":91,"text":"И Адът ще бъде показан на заблудените"},{"number":92,"text":"И ще им се рече: “Къде са онези, на които сте служили"},{"number":93,"text":"вместо на Аллах? Дали ще ви помогнат, или на себе си ще помогнат"},{"number":94,"text":"Там ще бъдат хвърлени и те, и заблудените"},{"number":95,"text":"и войските на Иблис - всичките"},{"number":96,"text":"Ще рекат, карайки се там"},{"number":97,"text":"“Кълнем се в Аллах, наистина бяхме в явна заблуда"},{"number":98,"text":"когато вас приравнявахме с Господа на световете"},{"number":99,"text":"И ни заблудиха не други, а престъпниците"},{"number":100,"text":"Сега нямаме нито застъпници"},{"number":101,"text":"нито близък приятел"},{"number":102,"text":"Да имаше за нас завръщане, щяхме да сме от вярващите.”"},{"number":103,"text":"В това има знамение, но повечето от тях не вярват"},{"number":104,"text":"Твоят Господ наистина е Всемогъщия, Милосърдния"},{"number":105,"text":"Народът на Нух взе пратениците за лъжци"},{"number":106,"text":"Когато техният брат Нух им каза: “Не се ли боите"},{"number":107,"text":"Аз съм доверен пратеник за вас"},{"number":108,"text":"затова се бойте от Аллах и на мен се покорете"},{"number":109,"text":"И не искам от вас отплата. Моята отплата е единствено от Господа на световете"},{"number":110,"text":"затова се бойте от Аллах и на мен се покорете!”"},{"number":111,"text":"казаха: “Нима ще ти повярваме, щом те следват най-презрените?”"},{"number":112,"text":"Каза: “Но знам ли аз какво са вършили"},{"number":113,"text":"Равносметката им е единствено при моя Господ, ако осъзнавате"},{"number":114,"text":"Аз не ще прогонвам вярващите"},{"number":115,"text":"Аз съм само явен предупредител.”"},{"number":116,"text":"Казаха: “Ако не престанеш, о, Нух, ще бъдеш пребит с камъни.”"},{"number":117,"text":"Каза: “Господи, моят народ ме взе за лъжец"},{"number":118,"text":"Затова отсъди между нас и спаси мен и вярващите, които са заедно с мен!”"},{"number":119,"text":"И спасихме него и онези, които бяха заедно с него в натоварения Ковчег"},{"number":120,"text":"Сетне издавихме останалите"},{"number":121,"text":"В това има знамение, но повечето от тях не вярват"},{"number":122,"text":"Твоят Господ наистина е Всемогъщия, Милосърдния"},{"number":123,"text":"И адитите взеха пратениците за лъжци"},{"number":124,"text":"Техният брат Худ им каза: “Не се ли боите"},{"number":125,"text":"Аз съм доверен пратеник за вас"},{"number":126,"text":"затова се бойте от Аллах и на мен се покорете"},{"number":127,"text":"И не искам от вас отплата. Моята отплата е единствено от Господа на световете"},{"number":128,"text":"Нима градите паметник на всяко възвишение за забавление"},{"number":129,"text":"И правите дворци, сякаш ще векувате"},{"number":130,"text":"И ако прилагате сила, прилагате я като тирани"},{"number":131,"text":"Затова се бойте от Аллах и на мен се покорете"},{"number":132,"text":"И бойте се от Онзи, Който ви е дал вашето знание"},{"number":133,"text":"и ви е дал добитък и синове"},{"number":134,"text":"и градини, и извори"},{"number":135,"text":"Страхувам се за вас от мъчение във великия Ден.”"},{"number":136,"text":"Казаха: “Все ни е едно дали проповядваш, или не си от проповедниците"},{"number":137,"text":"Това са само обичаите на предците"},{"number":138,"text":"И не ще бъдем измъчвани.”"},{"number":139,"text":"И го взеха за лъжец, и ги погубихме. В това има знамение, но повечето от тях не вярват"},{"number":140,"text":"Твоят Господ наистина е Всемогъщия, Милосърдния"},{"number":141,"text":"И самудяните взеха пратениците за лъжци"},{"number":142,"text":"Техният брат Салих им каза: “Не се ли боите"},{"number":143,"text":"Аз съм доверен пратеник за вас"},{"number":144,"text":"затова се бойте от Аллах и на мен се покорете"},{"number":145,"text":"И не искам от вас отплата. Моята отплата е единствено от Господа на световете"},{"number":146,"text":"Нима ще бъдете оставени тук в сигурност"},{"number":147,"text":"сред градини и извори"},{"number":148,"text":"и насаждения, и палми с узрял плод"},{"number":149,"text":"и да изсичате умело в планините домове"},{"number":150,"text":"Затова се бойте от Аллах и на мен се покорете"},{"number":151,"text":"И не слушайте повелята на престъпващите"},{"number":152,"text":"които рушат по земята и не поправят!”"},{"number":153,"text":"Казаха: “Ти си само омагьосан"},{"number":154,"text":"Ти си само човек като нас. Донеси знамение, ако говориш истината!”"},{"number":155,"text":"Каза: “Това е камила. Тя да пие в определен ден и вие да пиете в друг"},{"number":156,"text":"И не я докосвайте със зло, да не ви сполети мъчение във великия Ден!”"},{"number":157,"text":"Но я заклаха, после съжаляваха"},{"number":158,"text":"И ги сполетя мъчението. В това има знамение, но повечето от тях не вярват"},{"number":159,"text":"Твоят Господ наистина е Всемогъщия, Милосърдния"},{"number":160,"text":"И народът на Лут взе пратениците за лъжци"},{"number":161,"text":"Техният брат Лут им каза: “Не се ли боите"},{"number":162,"text":"Аз съм доверен пратеник за вас"},{"number":163,"text":"затова се бойте от Аллах и на мен се покорете"},{"number":164,"text":"И не искам от вас отплата. Моята отплата е единствено от Господа на световете"},{"number":165,"text":"Нима ходите при мъжете от хората"},{"number":166,"text":"а оставяте съпругите си, които вашият Господ е сътворил за вас? Да, вие сте престъпващи хора.”"},{"number":167,"text":"Казаха: “Ако не престанеш, о, Лут, ще бъдеш прокуден!”"},{"number":168,"text":"Каза: “Аз мразя вашето деяние"},{"number":169,"text":"Господи, спаси мен и моето семейство от това, което вършат!”"},{"number":170,"text":"И спасихме него и семейството му - всички"},{"number":171,"text":"освен една старица сред останалите"},{"number":172,"text":"После унищожихме другите"},{"number":173,"text":"И изсипахме върху им дъжд [от нажежени камъни]"},{"number":174,"text":"И колко лош бе дъждът за предупредените"},{"number":175,"text":"Твоят Господ наистина е Всемогъщия, Милосърдния"},{"number":176,"text":"И обитателите на Горичката взеха пратениците за лъжци"},{"number":177,"text":"Шуайб им каза: “Не се ли боите"},{"number":178,"text":"Аз съм доверен пратеник за вас"},{"number":179,"text":"затова се бойте от Аллах и на мен се покорете"},{"number":180,"text":"И не искам от вас отплата. Моята отплата е единствено от Господа на световете"},{"number":181,"text":"И изпълвайте мярката, и не бъдете от ощетяващите"},{"number":182,"text":"И претегляйте с точни везни"},{"number":183,"text":"И не смалявайте от нещата на хората, и не сейте развала по земята, рушейки"},{"number":184,"text":"И бойте се от Онзи, Който сътвори вас и предните поколения!”"},{"number":185,"text":"Казаха: “Ти си само омагьосан"},{"number":186,"text":"Ти си само човек като нас. И мислим, че си лъжец"},{"number":187,"text":"Спусни върху нас късове от небето, ако говориш истината!”"},{"number":188,"text":"Каза: “Моят Господ най-добре знае какво правите.”"},{"number":189,"text":"И го взеха за лъжец, и ги сполетя мъчението на облачния ден. Наистина бе мъчение във великия ден"},{"number":190,"text":"В това има знамение, но повечето от тях не вярват"},{"number":191,"text":"Твоят Господ наистина е Всемогъщия, Милосърдния"},{"number":192,"text":"Този [Коран] е низпослан от Господа на световете"},{"number":193,"text":"Спусна го довереният Дух [Джибрил]"},{"number":194,"text":"в твоето сърце, за да бъдеш от предупредителите"},{"number":195,"text":"на ясен арабски език"},{"number":196,"text":"Той е [споменат] в писанията на предците"},{"number":197,"text":"Не е ли знамение за тях, че го знаят учените сред синовете на Исраил"},{"number":198,"text":"И дори да го бяхме низпослали на някой чужденец"},{"number":199,"text":"и той им го четеше, пак нямаше да му повярват"},{"number":200,"text":"Така вложихме това [неверие] в сърцата на престъпниците"},{"number":201,"text":"Не ще повярват в него, докато не видят болезненото мъчение"},{"number":202,"text":"А то ще ги сполети внезапно, без да усетят"},{"number":203,"text":"Тогава ще кажат: “Дали ще ни се даде отсрочка?”"},{"number":204,"text":"А нима за Нашето мъчение бързат"},{"number":205,"text":"Виждаш ли? Ако им дам още години да се наслаждават"},{"number":206,"text":"а после ги сполети онова, с което бяха заплашвани"},{"number":207,"text":"с какво ще ги избави даденото им за наслада"},{"number":208,"text":"Не погубихме никое селище, без [да му изпратим] предупредители"},{"number":209,"text":"с напомняне. И не сме Ние угнетители"},{"number":210,"text":"И не сатаните го спуснаха"},{"number":211,"text":"Не им е отредено и не могат да го сторят"},{"number":212,"text":"Недостъпно е за тях да го чуят"},{"number":213,"text":"И не зови друг бог заедно с Аллах, за да не бъдеш от измъчваните"},{"number":214,"text":"Предупреди най-близките си роднини"},{"number":215,"text":"и спусни крилото си над вярващите, които те последват"},{"number":216,"text":"А ако ти се противят, кажи: “Далеч съм от онова, което вършите.”"},{"number":217,"text":"И се уповавай на Всемогъщия, Милосърдния"},{"number":218,"text":"Който те вижда, като се изправяш [за молитва сам]"},{"number":219,"text":"и [вижда] твоите движения сред покланящите се в суджуд"},{"number":220,"text":"Той наистина е Всечуващия, Всезнаещия"},{"number":221,"text":"Да ви известя ли при кого слизат сатаните"},{"number":222,"text":"Слизат при всеки клеветник, грешник"},{"number":223,"text":"който надава ухо, и повечето от тях са лъжци"},{"number":224,"text":"Поетите ги следват заблудените"},{"number":225,"text":"Не виждаш ли, че бродят те из всяка долина"},{"number":226,"text":"И говорят, каквото не правят"},{"number":227,"text":"освен онези, които вярват и вършат праведни дела, и споменават често Аллах, и се бранят, когато бъдат угнетени. Ще узнаят угнетителите към какво място ще се завърнат"}]}