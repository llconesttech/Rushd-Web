{"number":83,"edition":"bg.theophanov","ayahs":[{"number":1,"text":"Горко на ощетяващите"},{"number":2,"text":"които щом взимат от хората, изпълват мярката"},{"number":3,"text":"а щом им отмерват или им претеглят, причиняват загуба"},{"number":4,"text":"Не допускат ли тези, че ще бъдат възкресени"},{"number":5,"text":"за великия Ден"},{"number":6,"text":"Деня, в който хората ще застанат пред Господа на световете"},{"number":7,"text":"Не! Книгата [за делата] на разпътниците е в Сиджжин"},{"number":8,"text":"Но откъде да знаеш ти какво е Сиджжин"},{"number":9,"text":"Книга ясно записана"},{"number":10,"text":"Горко в този Ден за отричащите"},{"number":11,"text":"които взимат за лъжа Съдния ден"},{"number":12,"text":"Взима го за лъжа само всеки престъпник, грешник"},{"number":13,"text":"Когато му четат Нашите знамения, казва: “Легенди на предците!”"},{"number":14,"text":"Ала не! Сърцата им с ръжда покрива онова, което са придобили"},{"number":15,"text":"Ала не! Тогава не ще бъдат допуснати до своя Господ"},{"number":16,"text":"После ще горят в Ада"},{"number":17,"text":"После ще се каже: “Това е, което отричахте!”"},{"number":18,"text":"Ала не! Книгата [за делата] на праведниците е в Иллийун"},{"number":19,"text":"Но откъде да знаеш ти какво е Иллийун"},{"number":20,"text":"Книга ясно записана"},{"number":21,"text":"Свидетелстват за нея приближените"},{"number":22,"text":"Праведниците са в блаженство"},{"number":23,"text":"от престоли гледат [към техния Господ]"},{"number":24,"text":"Ще узнаеш по лицата им сиянието на блаженството"},{"number":25,"text":"Ще им се поднесе запечатано, пребистро питие"},{"number":26,"text":"Дори утайката му е като [ухание на] мускус. Нека за това се надпреварват надпреварващите се"},{"number":27,"text":"Сместа му е от Тасним"},{"number":28,"text":"извор, от който пият приближените"},{"number":29,"text":"Онези, които престъпиха, се смееха на онези, които повярваха"},{"number":30,"text":"И когато минаваха край тях, си смигваха"},{"number":31,"text":"И когато се завръщаха при своите хора, те се завръщаха развеселени"},{"number":32,"text":"И когато ги виждаха, казваха: “Тези са заблудени.”"},{"number":33,"text":"А те не бяха пратени за техни надзиратели"},{"number":34,"text":"Но в този Ден вярващите се смеят на неверниците"},{"number":35,"text":"От престоли гледат"},{"number":36,"text":"Не се ли въздаде на неверниците за онова, което са вършили"}]}