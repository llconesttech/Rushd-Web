{"number":68,"edition":"bg.theophanov","ayahs":[{"number":1,"text":"Нун. Кълна се в калема и в онова, което пишат"},{"number":2,"text":"Ти [о, Мухаммад] - по милостта на твоя Господ - не си луд"},{"number":3,"text":"За теб има несекваща награда"},{"number":4,"text":"Ти наистина имаш велик нрав"},{"number":5,"text":"Ти ще видиш и те ще видят"},{"number":6,"text":"кой от вас е безумният"},{"number":7,"text":"Най-добре твоят Господ знае кой се е отклонил от Неговия път и най-добре Той знае напътените"},{"number":8,"text":"И не се покорявай на отричащите"},{"number":9,"text":"Желаят, ако се смекчиш, и те да се смекчат"},{"number":10,"text":"И не се покорявай на онзи, който все се кълне и е жалък"},{"number":11,"text":"клеветник, който разнася сплетни"},{"number":12,"text":"възпира доброто, престъпва, съгрешава"},{"number":13,"text":"грубиян и дори извънбрачен син"},{"number":14,"text":"А тъй като има богатство и синове"},{"number":15,"text":"когато му бъдат четeни Нашите знамения, казва: “Легенди на предците!”"},{"number":16,"text":"Ще го бележим по носа"},{"number":17,"text":"Изпитахме ги, както изпитахме и стопаните на градината, когато се заклеха [тайно] да я оберат на сутринта"},{"number":18,"text":"И да не правят изключение"},{"number":19,"text":"И я споходи бедствие от твоя Господ, докато спяха"},{"number":20,"text":"И тя стана като черна нощ"},{"number":21,"text":"И си викаха един другиму на сутринта"},{"number":22,"text":"“Тръгнете към своята реколта в зори, ако ще берете!”"},{"number":23,"text":"И се отправиха, шепнейки един на друг"},{"number":24,"text":"“Днес да не влиза там при вас бедняк!”"},{"number":25,"text":"И тръгнаха в зори с твърдо намерение"},{"number":26,"text":"И когато я видяха, рекоха: “Наистина сме се заблудили"},{"number":27,"text":"Не, ние сме лишени.”"},{"number":28,"text":"Най-разумният от тях рече: “Не ви ли казах - защо не прославяте Аллах?”"},{"number":29,"text":"Рекоха: “Слава на нашия Господ! Бяхме угнетители.”"},{"number":30,"text":"И започнаха взаимно да се укоряват"},{"number":31,"text":"Рекоха: “О, горко ни, наистина сме престъпващи"},{"number":32,"text":"Дано нашият Господ ни даде в замяна по-добра от нея. Ние нашия Господ умоляваме.”"},{"number":33,"text":"Такова е наказанието. А наказанието в отвъдния живот е по-голямо, ако знаят"},{"number":34,"text":"Наистина за богобоязливите при техния Господ са Градините на блаженството"},{"number":35,"text":"Нима отдадените на Аллах ще сторим да са като престъпниците"},{"number":36,"text":"Какво ви е, така да отсъждате"},{"number":37,"text":"Или имате книга, от която се учите"},{"number":38,"text":"и в нея имате, каквото изберете"},{"number":39,"text":"Или имате обещание от Нас до Деня на възкресението да имате онова, което сами отсъждате"},{"number":40,"text":"Питай ги кой от тях е поръчител за това"},{"number":41,"text":"Или имат съдружници? Да доведат своите съдружници - ако говорят истината"},{"number":42,"text":"в Деня, когато ще се разкрият делата и [тези] ще бъдат приканени да се поклонят, а не ще могат"},{"number":43,"text":"Свели поглед, ще ги покрие унижение, а бяха приканвани да се покланят, когато бяха здрави"},{"number":44,"text":"Остави на Мен [о, Мухаммад] взимащите за лъжа тази Вест! Постепенно ще ги въвлечем [в погибел], без да разберат"},{"number":45,"text":"Ще им дам отсрочка. Моята промисъл е силна"},{"number":46,"text":"Или търсиш от тях отплата, та са обременени с дълг"},{"number":47,"text":"Или при тях е неведомото и те го записват"},{"number":48,"text":"Изтърпи до присъдата на твоя Господ и не бъди като човека в кита, който зовеше, изпълнен със скръб"},{"number":49,"text":"Ако не бе го достигнала милост от неговия Господ, щеше да е изхвърлен на голия бряг с упрек"},{"number":50,"text":"Но неговият Господ го пречисти и го стори праведник"},{"number":51,"text":"И едва не те сразяват с погледи неверниците, когато слушат Напомнянето6, и казват: “Той е луд.”"},{"number":52,"text":"А то не е друго освен напомняне за световете"}]}