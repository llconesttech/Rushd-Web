{"number":67,"edition":"bg.theophanov","ayahs":[{"number":1,"text":"Благословен е Онзи, в Чиято Ръка е Владението. Той над всяко нещо има сила"},{"number":2,"text":"Той е, Който сътвори смъртта и живота, за да ви изпита кой от вас е по-добър в делата. Той е Всемогъщия, Опрощаващия"},{"number":3,"text":"Който сътвори седем небеса на слоеве. Не ще видиш несъразмерност в творението на Всемилостивия. Пак обърни взор! Нима виждаш пукнатини"},{"number":4,"text":"После пак обърни взор веднъж и още веднъж. Взорът ще се върне към теб безсилен и морен"},{"number":5,"text":"И украсихме най-близкото небе със светилници, и ги сторихме да бъдат камъни за сатаните. И приготвихме за тях мъчението на Пламъците"},{"number":6,"text":"За онези, които не вярват в своя Господ, е мъчението на Ада. И как лоша е тази участ"},{"number":7,"text":"Когато бъдат хвърлени там, ще чуят неговия рев, както ври"},{"number":8,"text":"едва не избухва от ярост. Всякога, щом в него бъде хвърлена тълпа, стражите му ги питат: “Не дойде ли при вас предупредител?”"},{"number":9,"text":"Ще казват: “Да, наистина, дойде при нас предупредител, но [го] взехме за лъжец и казахме: “Аллах нищо не е низпослал. Вие сте в голяма заблуда.””"},{"number":10,"text":"И ще кажат: “Ако се бяхме вслушали или размислили, нямаше да сме сред обитателите на Пламъците.”"},{"number":11,"text":"И така ще признаят своя грях. Гибел за обитателите на Пламъците"},{"number":12,"text":"За онези, които и в уединение се боят от своя Господ, наистина има опрощение и голяма награда"},{"number":13,"text":"Тайно или открито да изричате думите си, Той знае съкровеното в сърцата"},{"number":14,"text":"Нима Онзи, Който е сътворил, не знае? Той е Всепроникващия, Сведущия"},{"number":15,"text":"Той е, Който подчини за вас земята, затова ходете из нейните краища и яжте от Неговото препитание! Към Него е възкресението"},{"number":16,"text":"Нима имате сигурност, че Онзи, Който е на небето, не ще накара земята да ви погълне? И ето я - тресе се"},{"number":17,"text":"Или имате сигурност, че Онзи, Който е на небето, не ще изпрати срещу вас ураган от камъни, та да разберете какво е Моето предупреждение"},{"number":18,"text":"И онези преди тях отричаха. А какво бе Моето наказание"},{"number":19,"text":"Не виждат ли те птиците над тях, разтварящи и свиващи криле? Държи ги само Всемилостивия. Той съзира всяко нещо"},{"number":20,"text":"И кое ваше войнство ще ви помогне без Всемилостивия? Неверниците само се мамят"},{"number":21,"text":"Или кой може препитание да ви даде, ако Той задържи Своето препитание? Ала упорстват в надменността и отдалечаването [от истината]"},{"number":22,"text":"Нима онзи, който върви с наведена глава, е по-напътен от онзи, който върви изправен по правия път"},{"number":23,"text":"Кажи [о, Мухаммад]: “Той е, Който ви сътвори и създаде за вас слуха и зрението, и сърцата. Колко малко сте признателни!”"},{"number":24,"text":"Кажи: “Той е, Който ви намножи по земята и при Него ще бъдете събрани.”"},{"number":25,"text":"И казват: “Кога [ще се сбъдне] това обещание, ако говорите истината?”"},{"number":26,"text":"Кажи: “Знанието е само при Аллах, а аз съм само явен предупредител.”"},{"number":27,"text":"И когато го видят отблизо, лицата на неверниците ще помръкнат и ще им бъде казано: “Това е, което търсехте.”"},{"number":28,"text":"Кажи: “Виждате ли? Дори Аллах да погуби мен и тези с мен, или да ни пощади, кой ще защити неверниците от болезненото мъчение?”"},{"number":29,"text":"Кажи: “Той е Всемилостивия. Вярваме в Него и на Него се уповаваме. И ще узнаете кой е в явна заблуда.”"},{"number":30,"text":"Кажи: “Виждате ли? Ако водата ви потъне, кой ще ви даде изворна вода?”"}]}