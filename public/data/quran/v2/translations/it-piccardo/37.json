{"number":37,"edition":"it.piccardo","ayahs":[{"number":1,"text":"Per coloro che si schierano in ranghi"},{"number":2,"text":"per coloro che respingono con forza"},{"number":3,"text":"per coloro che recitano il monito"},{"number":4,"text":"“In verità il vostro Dio è Uno"},{"number":5,"text":"Signore dei cieli e della terra e di quello che vi è in mezzo, il Signore degli Orienti!”"},{"number":6,"text":"Invero abbiamo ornato di stelle il cielo più vicino"},{"number":7,"text":"per proteggerlo contro ogni diavolo ribelle"},{"number":8,"text":"Non potranno origliare il Supremo Consesso (saranno bersagliati da ogni lato)"},{"number":9,"text":"e scacciati: avranno il castigo perpetuo"},{"number":10,"text":"eccetto colui che ne afferri un dettaglio, ma lo inseguirà allora un bolide fiammeggiante"},{"number":11,"text":"Chiedi loro se la loro natura è più forte di quella degli altri esseri che Noi abbiamo creato: in verità li creammo di argilla impastata"},{"number":12,"text":"Tu stupisci e loro scherniscono"},{"number":13,"text":"Quando viene loro ricordato [il Monito], non vi badano affatto"},{"number":14,"text":"quando scorgono un segno, se ne prendon beffa"},{"number":15,"text":"e dicono: “Questa è evidente magia"},{"number":16,"text":"Quando saremo morti, [ridotti] a polvere e ossa, saremo resuscitati"},{"number":17,"text":"E così [pure] i nostri avi?”"},{"number":18,"text":"Di': “Sì, e sarete umiliati”"},{"number":19,"text":"Ci sarà uno squillo, uno solo, ed ecco che vedranno"},{"number":20,"text":"e diranno: “Guai a noi! Ecco il Giorno del Giudizio!”"},{"number":21,"text":"“È il Giorno della Separazione, che tacciavate di menzogna.”"},{"number":22,"text":"“Riunite gli ingiusti e le loro spose e quelli che adoravano"},{"number":23,"text":"all'infuori di Allah, e vengano condotti sulla via della Fornace"},{"number":24,"text":"Fermateli, devono essere interrogati.”"},{"number":25,"text":"“Perché ora non vi aiutate a vicenda?”"},{"number":26,"text":"Ma in quel Giorno vorranno sottomettersi"},{"number":27,"text":"e si rivolgeranno gli uni agli altri interrogandosi"},{"number":28,"text":"Diranno: “Vi presentavate dalla parte destra”"},{"number":29,"text":"Risponderanno: “Voi piuttosto, non eravate credenti"},{"number":30,"text":"non avevamo alcuna autorità su di voi! Eravate gente ribelle"},{"number":31,"text":"[perciò] la promessa di Allah si è realizzata contro di noi e ne avremo esperienza"},{"number":32,"text":"Noi vi abbiamo traviato, perché in verità noi stessi eravamo traviati”"},{"number":33,"text":"In quel Giorno saranno accomunati nel castigo"},{"number":34,"text":"In verità agiamo così con gli iniqui"},{"number":35,"text":"Quando si diceva loro: “Non c'è dio all'infuori di Allah”, si gonfiavano d'orgoglio"},{"number":36,"text":"e dicevano: “Dovremmo abbandonare i nostri dèi per un poeta posseduto?”"},{"number":37,"text":"Sì, è venuto con la verità, e ha confermato gli inviati [che lo hanno preceduto]"},{"number":38,"text":"In verità gusterete il castigo doloroso"},{"number":39,"text":"ma non sarete compensati per altro che quel che avrete fatto"},{"number":40,"text":"eccetto i servi devoti di Allah"},{"number":41,"text":"essi avranno una nota provvigione"},{"number":42,"text":"di frutti e saranno colmati di onori"},{"number":43,"text":"nei Giardini della Delizia"},{"number":44,"text":"su giacigli rivolti gli uni verso gli altri"},{"number":45,"text":"Girerà tra loro una coppa di [bevanda] sorgiva"},{"number":46,"text":"chiara e deliziosa da bersi"},{"number":47,"text":"che non produce ubriachezza, né stordimento"},{"number":48,"text":"E accanto a loro ci saranno quelle dagli sguardi casti, dagli occhi grandi"},{"number":49,"text":"simili a uova nascoste"},{"number":50,"text":"Si rivolgeranno gli uni agli altri, interrogandosi"},{"number":51,"text":"Uno di loro dirà: “Avevo un compagno"},{"number":52,"text":"che [mi] diceva: \"Sei uno di quelli che credono"},{"number":53,"text":"Quando saremo morti, [ridotti a] polvere ed ossa, dovremo rendere conto?\"”"},{"number":54,"text":"E dirà: “Volete guardare dall'alto?”"},{"number":55,"text":"Guarderà dall'alto e vedrà l'altro in mezzo alla Fornace"},{"number":56,"text":"Gli griderà: “Per Allah, davvero stavi per causare la mia rovina"},{"number":57,"text":"Senza la benevolenza del mio Signore, sarei stato certamente uno dei dannati"},{"number":58,"text":"Siamo dunque morti"},{"number":59,"text":"solo di quella prima morte e non subiremo alcun castigo!”"},{"number":60,"text":"Davvero questa è la beatitudine immensa"},{"number":61,"text":"A tal fine agiscano coloro che agiscono"},{"number":62,"text":"Questa è miglior accoglienza, oppure [i frutti del]l'albero di Zaqqûm"},{"number":63,"text":"In verità ne abbiamo fatto una prova per gli ingiusti"},{"number":64,"text":"È un albero che spunta dal fondo della Fornace"},{"number":65,"text":"I suoi frutti sono come teste di diavoli"},{"number":66,"text":"Essi ne mangeranno e se ne riempiranno i ventri"},{"number":67,"text":"e vi berranno sopra una mistura bollente"},{"number":68,"text":"E poi ritorneranno verso la Fornace"},{"number":69,"text":"In verità hanno trovato i loro avi smarriti"},{"number":70,"text":"e si sono lanciati sulle loro tracce"},{"number":71,"text":"E prima di loro, certamente, si smarrirono la maggior parte dei loro avi"},{"number":72,"text":"Già inviammo presso di loro degli ammonitori"},{"number":73,"text":"Considera cosa avvenne a quelli che furono ammoniti"},{"number":74,"text":"eccetto i servi devoti di Allah"},{"number":75,"text":"Invero Ci invocò Noè e fummo i migliori a rispondergli"},{"number":76,"text":"salvammo lui e la sua famiglia dall'angoscia più grande"},{"number":77,"text":"e facemmo della sua progenie, i superstiti"},{"number":78,"text":"Lasciammo [il ricordo] di lui ai posteri"},{"number":79,"text":"Pace su Noè nel creato"},{"number":80,"text":"Compensiamo così coloro che fanno il bene"},{"number":81,"text":"In verità era uno dei Nostri servi devoti"},{"number":82,"text":"Annegammo gli altri"},{"number":83,"text":"In verità Abramo era certamente uno dei suoi seguaci"},{"number":84,"text":"quando si accostò al suo Signore con cuore puro"},{"number":85,"text":"Disse a suo padre e al suo popolo: “Cos'è che adorate"},{"number":86,"text":"Volete, fallacemente, degli dèi all'infuori di Allah"},{"number":87,"text":"Cosa pensate del Signore dell'universo?”"},{"number":88,"text":"Gettò, poi, uno sguardo agli astri"},{"number":89,"text":"e disse: “Sono malato”"},{"number":90,"text":"Gli voltarono le spalle e se ne andarono"},{"number":91,"text":"Scivolò presso i loro dèi e disse: “Non mangiate dunque"},{"number":92,"text":"Che avete, perché non parlate?”"},{"number":93,"text":"Poi li colpì con la mano destra"},{"number":94,"text":"Accorsero in tutta fretta"},{"number":95,"text":"Disse: “Adorate ciò che scolpite voi stessi"},{"number":96,"text":"mentre è Allah che vi ha creati, voi e ciò che fabbricate”"},{"number":97,"text":"Risposero: “Costruite un forno e gettatelo nella fornace!”"},{"number":98,"text":"Tramarono contro di lui, ma furono loro gli umiliati"},{"number":99,"text":"Disse: “In verità vado verso il mio Signore, Egli mi guiderà"},{"number":100,"text":"Signore, donami un [figlio] devoto”"},{"number":101,"text":"Gli demmo la lieta novella di un figlio magnanimo"},{"number":102,"text":"Poi, quando raggiunse l'età per accompagnare [suo padre questi] gli disse: “Figlio mio, mi sono visto in sogno, in procinto di immolarti. Dimmi cosa ne pensi”. Rispose: “Padre mio, fai quel che ti è stato ordinato: se Allah vuole, sarò rassegnato”"},{"number":103,"text":"Quando poi entrambi si sottomisero, e lo ebbe disteso con la fronte a terra"},{"number":104,"text":"Noi lo chiamammo: “O Abramo"},{"number":105,"text":"hai realizzato il sogno. Così Noi ricompensiamo quelli che fanno il bene"},{"number":106,"text":"Questa è davvero una prova evidente”"},{"number":107,"text":"E lo riscattammo con un sacrificio generoso"},{"number":108,"text":"Perpetuammo il ricordo di lui nei posteri"},{"number":109,"text":"Pace su Abramo"},{"number":110,"text":"Così ricompensiamo coloro che fanno il bene"},{"number":111,"text":"In verità era uno dei nostri servi credenti"},{"number":112,"text":"E gli demmo la lieta novella di Isacco, profeta tra i buoni"},{"number":113,"text":"Elargimmo su di lui e su Isacco [la pienezza della benedizione]. Tra i loro discendenti c'è il virtuoso e colui che è palesemente ingiusto nei suoi stessi confronti"},{"number":114,"text":"Già colmammo di favore Mosè e Aronne"},{"number":115,"text":"salvammo loro e il loro popolo dall'angoscia più grande"},{"number":116,"text":"prestammo loro soccorso, ed essi ebbero il sopravvento"},{"number":117,"text":"Demmo ad entrambi la Scrittura esplicita"},{"number":118,"text":"e li guidammo sulla retta via"},{"number":119,"text":"perpetuammo il loro ricordo nei posteri"},{"number":120,"text":"Pace su Mosè e su Aronne"},{"number":121,"text":"Così ricompensiamo coloro che fanno il bene"},{"number":122,"text":"Erano entrambi Nostri servi credenti"},{"number":123,"text":"In verità Elia era uno degli Inviati"},{"number":124,"text":"Disse al suo popolo: “Non sarete timorati [di Allah]?”"},{"number":125,"text":"Invocherete Baal e trascurerete il Migliore dei creatori"},{"number":126,"text":"Allah, il vostro Signore e il Signore dei vostri avi più antichi"},{"number":127,"text":"Lo trattarono da bugiardo. Infine saranno condotti [al castigo]"},{"number":128,"text":"eccetto i servi devoti di Allah"},{"number":129,"text":"Perpetuammo il ricordo di lui nei posteri"},{"number":130,"text":"Pace su Elia"},{"number":131,"text":"Così ricompensiamo coloro che fanno il bene"},{"number":132,"text":"In verità era uno dei nostri servi credenti"},{"number":133,"text":"In verità Lot era uno degli inviati"},{"number":134,"text":"lo salvammo insieme con tutta la sua famiglia"},{"number":135,"text":"eccetto una vecchia [che fu] tra coloro che restarono indietro"},{"number":136,"text":"e gli altri li annientammo"},{"number":137,"text":"Passate su di loro, il mattino"},{"number":138,"text":"e durante la notte. Non capite dunque"},{"number":139,"text":"In verità Giona era uno degli inviati"},{"number":140,"text":"Fuggì sulla nave stipata"},{"number":141,"text":"Quando tirarono a sorte, fu colui che doveva essere gettato [in mare]"},{"number":142,"text":"Lo inghiottì un pesce, mentre si rammaricava"},{"number":143,"text":"Se non fosse stato uno di coloro che glorificano Allah"},{"number":144,"text":"sarebbe rimasto nel suo ventre fino al Giorno della Resurrezione"},{"number":145,"text":"Lo gettammo sofferente sulla nuda riva"},{"number":146,"text":"e facemmo crescere su di lui una pianta di zucca"},{"number":147,"text":"Lo inviammo a centomila [uomini], o ancor di più"},{"number":148,"text":"Credettero e concedemmo loro temporaneo godimento"},{"number":149,"text":"Poni loro questa domanda: “Il tuo Signore avrebbe figlie e loro figli?”"},{"number":150,"text":"Abbiamo forse creato angeli femmine ed essi ne furono testimoni"},{"number":151,"text":"Non è forse vero che, nella loro calunnia, dicono"},{"number":152,"text":"“Allah ha generato”. In verità sono bugiardi"},{"number":153,"text":"Avrebbe forse preferito le figlie ai figli"},{"number":154,"text":"Che cosa avete? Come giudicate"},{"number":155,"text":"Non riflettete"},{"number":156,"text":"Vi basate su un'autorità incontestabile"},{"number":157,"text":"Portate la vostra Scrittura, se siete veritieri"},{"number":158,"text":"Stabiliscono una parentela tra Lui e i dèmoni, ma i dèmoni sanno bene che dovranno comparire"},{"number":159,"text":"Gloria ad Allah, Egli è ben più alto di quel che Gli attribuiscono"},{"number":160,"text":"Eccetto i servi devoti di Allah"},{"number":161,"text":"In verità né voi, né ciò che adorate"},{"number":162,"text":"potreste tentare [nessuno]"},{"number":163,"text":"se non chi sarà bruciato nella Fornace"},{"number":164,"text":"“Non c'è nessuno di noi che non abbia un posto stabilito"},{"number":165,"text":"In verità siamo schierati in ranghi"},{"number":166,"text":"In verità siamo noi che glorifichiamo Allah!”"},{"number":167,"text":"Anche se dicevano"},{"number":168,"text":"“Se avessimo avuto un monito [tramandatoci] dagli antichi"},{"number":169,"text":"saremmo stati servi sinceri di Allah!”"},{"number":170,"text":"Invece non vi prestarono fede, presto sapranno"},{"number":171,"text":"Già la Nostra Parola pervenne agli inviati Nostri servi"},{"number":172,"text":"Saranno loro ad essere soccorsi"},{"number":173,"text":"e le Nostre schiere avranno il sopravvento"},{"number":174,"text":"Allontanati da loro per un periodo"},{"number":175,"text":"e osservali: presto vedranno"},{"number":176,"text":"È il nostro castigo che cercano di sollecitare"},{"number":177,"text":"Se si abbatte nei loro pressi, ah, che mattino terribile per coloro che sono stati avvertiti"},{"number":178,"text":"Allontanati da loro per un periodo"},{"number":179,"text":"e osservali: presto vedranno"},{"number":180,"text":"Gloria al tuo Signore, Signore dell'onnipotenza, ben al di sopra di quel che Gli attribuiscono"},{"number":181,"text":"e pace sugli inviati"},{"number":182,"text":"e lode ad Allah, Signore dei mondi"}]}