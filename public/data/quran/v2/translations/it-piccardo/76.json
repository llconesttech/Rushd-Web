{"number":76,"edition":"it.piccardo","ayahs":[{"number":1,"text":"Non è forse trascorso un lasso di tempo in cui l'uomo non sia stato una creatura degna di menzione"},{"number":2,"text":"Invero creammo l'uomo, per metterlo alla prova, da una goccia di sperma eterogenea e abbiamo fatto sì che sentisse e vedesse"},{"number":3,"text":"e gli abbiamo indicato la Retta Via, sia esso riconoscente o ingrato"},{"number":4,"text":"In verità abbiamo preparato per i miscredenti catene, gioghi e la Fiamma"},{"number":5,"text":"In verità i giusti berranno da una coppa in cui è un miscuglio di [acqua e di] Kafûr"},{"number":6,"text":"[attinta da una] fonte da cui berranno i servi di Allah, che la faranno fluire con abbondanza"},{"number":7,"text":"coloro che assolvono ai loro voti e temono il giorno il cui male si propagherà ovunque"},{"number":8,"text":"[loro] che, nonostante il loro bisogno, nutrono il povero, l'orfano e il prigioniero"},{"number":9,"text":"[e interiormente affermano:] “È solo per il volto di Allah, che vi nutriamo; non ci aspettiamo da voi né ricompensa, né gratitudine"},{"number":10,"text":"Invero noi temiamo un Giorno terribile e catastrofico da parte del nostro Signore”"},{"number":11,"text":"Allah li preserverà dal male di quel Giorno e verserà su di loro splendore e gioia"},{"number":12,"text":"li compenserà del loro perseverare con il Giardino e la seta"},{"number":13,"text":"Adagiati su alti divani, non dovranno subire né il sole, né il freddo pungente"},{"number":14,"text":"Le sue ombre li copriranno e i suoi frutti penderanno a portata di mano"},{"number":15,"text":"Verranno serviti da un vassoio d'argento e coppe di cristallo"},{"number":16,"text":"di cristallo e d'argento, convenientemente riempite"},{"number":17,"text":"E berranno colà, da una coppa contenente una mistura di zenzero"},{"number":18,"text":"[attinta] da una fonte di quel luogo chiamata Salsabîl"},{"number":19,"text":"Saranno serviti da fanciulli di eterna giovinezza: vedendoli, ti sembreranno perle sparse"},{"number":20,"text":"Quando lo vedrai, vedrai delizia e un vasto regno"},{"number":21,"text":"Indosseranno abiti verdi di seta finissima e broccato. Saranno ornati con bracciali d'argento e il loro Signore darà loro una bevanda purissima"},{"number":22,"text":"In verità questo vi sarà concesso in ricompensa e il vostro sforzo sarà riconosciuto"},{"number":23,"text":"In verità siamo stati Noi a far scendere gradualmente il Corano su di te"},{"number":24,"text":"Sii paziente [nell'attesa] del Decreto del tuo Signore e non obbedire al peccatore e all'ingrato dei loro"},{"number":25,"text":"Menziona il Nome del tuo Signore, al mattino e alla sera"},{"number":26,"text":"e durante la notte prosternati a Lui e glorificaLo a lungo nella notte"},{"number":27,"text":"Coloro che amano l'effimero trascurano un Giorno grave"},{"number":28,"text":"Siamo stati Noi a crearli e a consolidare le loro giunture. Se volessimo, li sostituiremmo con altri loro simili"},{"number":29,"text":"In verità questo è un Monito. Chi vuole, intraprenda dunque la via che conduce al suo Signore"},{"number":30,"text":"Ma voi lo vorrete solo se Allah lo vuole. Allah è sapiente e saggio"},{"number":31,"text":"Introduce chi vuole nella Sua misericordia, mentre per gli ingiusti ha preparato un doloroso castigo"}]}