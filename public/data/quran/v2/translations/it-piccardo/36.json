{"number":36,"edition":"it.piccardo","ayahs":[{"number":1,"text":"Yâ, Sîn"},{"number":2,"text":"Per il saggio Corano"},{"number":3,"text":"In verità tu sei uno degli inviati"},{"number":4,"text":"su una retta via"},{"number":5,"text":"Rivelazione del Potente, il Misericordioso"},{"number":6,"text":"affinché tu avverta un popolo i cui avi non sono stati avvertiti e che dunque sono incuranti"},{"number":7,"text":"Già si è realizzato il Decreto contro la maggior parte di loro: non crederanno"},{"number":8,"text":"Sì, porremo ai loro colli gioghi che saliranno fino al mento: saranno irrigiditi"},{"number":9,"text":"E metteremo una barriera davanti a loro e una barriera dietro di loro, poi li avvilupperemo affinché non vedano niente"},{"number":10,"text":"Che tu li avverta oppure no, per loro sarà la stessa cosa, non crederanno"},{"number":11,"text":"In verità avvertirai solo colui che segue il Monito e teme il Compassionevole in ciò che è invisibile. Annunciagli il perdono e generosa ricompensa"},{"number":12,"text":"In verità siamo Noi a ridare la vita ai morti, registriamo quello che hanno fatto e le conseguenze dei loro atti. Abbiamo enumerato tutte le cose in un Archetipo esplicito"},{"number":13,"text":"Proponi loro la metafora degli abitanti della città, quando vi giunsero gli inviati"},{"number":14,"text":"Quando gliene inviammo due, essi li trattarono da bugiardi. Mandammo loro il rinforzo di un terzo. Dissero: “In verità siamo stati inviati a voi”"},{"number":15,"text":"Risposero: “Non siete altro che uomini come noi: il Compassionevole non ha rivelato nulla, non siete altro che dei bugiardi”"},{"number":16,"text":"Dissero: “Il nostro Signore sa che in verità siamo stati inviati a voi"},{"number":17,"text":"con il solo obbligo della comunicazione esplicita”"},{"number":18,"text":"Dissero: “Siete di malaugurio. Se non desistete vi lapideremo, e vi faremo subire un severo castigo”"},{"number":19,"text":"Risposero: “Il malaugurio è su di voi. [È così che vi comportate] quando siete esortati? Siete gente perversa”"},{"number":20,"text":"Da un estremo della città giunse correndo un uomo. Disse: “O popol mio, seguite gli inviati"},{"number":21,"text":"seguite coloro che non vi chiedono alcuna ricompensa e che sono ben diretti"},{"number":22,"text":"Perché mai non dovrei adorare Colui Che mi ha creato e al Quale sarete tutti ricondotti"},{"number":23,"text":"Mi prenderò altre divinità all'infuori di Lui? Se il Compassionevole volesse del male per me, la loro intercessione non mi gioverebbe in alcunché, né saprebbero salvarmi"},{"number":24,"text":"sarei allora nell'errore evidente"},{"number":25,"text":"In verità credo nel vostro Signore, ascoltatemi dunque!”"},{"number":26,"text":"Gli fu detto: “Entra nel Paradiso”. Disse: “Se la mia gente sapesse"},{"number":27,"text":"come mi ha perdonato il mio Signore e mi ha posto tra coloro che sono onorati!”"},{"number":28,"text":"Dopo di lui non facemmo scendere dal cielo nessuna armata. Non abbiamo voluto far scendere nulla sul suo popolo"},{"number":29,"text":"Non ci fu altro che il Grido, uno solo e furono spenti"},{"number":30,"text":"Oh, miseria sui servi [di Allah]! Non giunge loro un messaggero che essi non lo scherniscano"},{"number":31,"text":"Non hanno visto quante generazioni abbiamo fatto perire prima di loro? Esse non torneranno mai più [sulla terra]"},{"number":32,"text":"E saranno tutti quanti obbligati a presentarsi davanti a Noi"},{"number":33,"text":"Ecco un segno per loro: la terra morta cui ridiamo la vita e dalla quale facciamo uscire il grano che mangiate"},{"number":34,"text":"Abbiamo posto su di essa giardini di palmeti e vigne e vi abbiamo fatto sgorgare fonti"},{"number":35,"text":"affinché mangiassero i Suoi frutti e quel che le loro mani non hanno procurato. Non saranno riconoscenti"},{"number":36,"text":"Gloria a Colui Che ha creato le specie di tutto quello che la terra fa crescere, di loro stessi e di ciò che neppure conoscono"},{"number":37,"text":"È un segno per loro la notte che spogliamo del giorno ed allora sono nelle tenebre"},{"number":38,"text":"E il sole che corre verso la sua dimora: questo è il Decreto dell'Eccelso, del Sapiente"},{"number":39,"text":"E alla luna abbiamo assegnato le fasi, finché non diventa come una palma invecchiata"},{"number":40,"text":"Non sta al sole raggiungere la luna e neppure alla notte sopravanzare il giorno. Ciascuno vaga nella sua orbita"},{"number":41,"text":"È un segno per loro, che portammo la loro progenie su di un vascello stracarico"},{"number":42,"text":"E per loro ne creammo di simili, sui quali s'imbarcano"},{"number":43,"text":"Se volessimo li annegheremmo, e allora non avrebbero alcun soccorso e non sarebbero salvati"},{"number":44,"text":"se non da una Nostra misericordia e come temporaneo godimento"},{"number":45,"text":"Quando si dice loro: “Temete ciò che vi sta dinnanzi e quello che è dietro di voi, affinché possiate essere oggetto di misericordia”"},{"number":46,"text":"non giunge loro un solo segno, tra i segni del loro Signore, senza che se ne distolgano"},{"number":47,"text":"E quando si dice loro: “Siate generosi di ciò che Allah vi ha concesso”, i miscredenti dicono ai credenti: “Dovremmo nutrire chi sarebbe nutrito da Allah, se Lui lo volesse? Siete in evidente errore”"},{"number":48,"text":"E dicono: “Quando [si realizzerà] questa promessa se siete veridici?”"},{"number":49,"text":"Non aspettano altro che un Grido, uno solo, che li afferrerà mentre saranno in piena polemica"},{"number":50,"text":"E non potranno dunque fare testamento e neppure ritornare alle loro famiglie"},{"number":51,"text":"Sarà soffiato nel Corno ed ecco che dalle tombe si precipiteranno verso il loro Signore"},{"number":52,"text":"dicendo: “Guai a noi! Chi ci ha destato dalle nostre tombe! È quello che il Compassionevole aveva promesso: gli inviati avevano detto il vero”"},{"number":53,"text":"Sarà solo un Grido, uno solo, e tutti saranno condotti davanti a Noi"},{"number":54,"text":"E in quel Giorno nessuno subirà un torto e non sarete compensati se non per quello che avrete fatto"},{"number":55,"text":"In quel Giorno, i compagni del Paradiso avranno gioiosa occupazione"},{"number":56,"text":"essi e le loro spose, distesi all'ombra su alti letti"},{"number":57,"text":"Colà avranno frutta e tutto ciò che desidereranno"},{"number":58,"text":"E “Pace” sarà il saluto [rivolto loro] da un Signore misericordioso"},{"number":59,"text":"E [sarà detto]: “Tenetevi in disparte in quel Giorno, o iniqui"},{"number":60,"text":"O figli di Adamo, non vi ho forse comandato di non adorare Satana - in verità è un vostro nemico dichiarato"},{"number":61,"text":"e di adorare Me? Questa è la retta via"},{"number":62,"text":"Egli ha sviato molti di voi. Non comprendete dunque"},{"number":63,"text":"Ecco l'Inferno che vi è stato promesso"},{"number":64,"text":"Bruciate in esso quest'oggi, poiché siete stati miscredenti!”"},{"number":65,"text":"In quel Giorno sigilleremo le loro bocche, parleranno invece le loro mani e le loro gambe daranno testimonianza di quello che avranno fatto"},{"number":66,"text":"E se volessimo, cancelleremmo i loro occhi e si precipiterebbero allora sul sentiero. Ma come potrebbero vedere"},{"number":67,"text":"E se volessimo li pietrificheremmo sul posto e non saprebbero né avanzare, né ritornare indietro"},{"number":68,"text":"Noi incurviamo la statura di tutti coloro ai quali concediamo una lunga vita. Non capiscono ancora"},{"number":69,"text":"Non gli abbiamo insegnato la poesia, non è cosa che gli si addice; questa [rivelazione] non è che un Monito e un Corano chiarissimo"},{"number":70,"text":"affinché avverta ogni vivente e si realizzi il Decreto contro i miscredenti"},{"number":71,"text":"Non hanno visto che tra ciò che abbiamo creato per loro con le Nostre mani, c'è il bestiame che essi possiedono"},{"number":72,"text":"Lo abbiamo sottomesso a loro: di alcuni fanno cavalcature e di altri si nutrono"},{"number":73,"text":"e ne traggono benefici e bevanda. Non saranno dunque riconoscenti"},{"number":74,"text":"Si prendono divinità all'infuori di Allah, nella speranza di essere soccorsi"},{"number":75,"text":"Esse non potranno soccorrerli, saranno anzi un'armata schierata contro di loro"},{"number":76,"text":"Non ti affliggano i loro discorsi. Noi ben conosciamo quello che celano e quello che palesano"},{"number":77,"text":"Non vede l'uomo che lo abbiamo creato da una goccia di sperma? Ed eccolo in spudorata polemica"},{"number":78,"text":"Ci propone un luogo comune e, dimentico della sua creazione, [dice]: “Chi ridarà la vita ad ossa polverizzate?”"},{"number":79,"text":"Di': “Colui Che le ha create la prima volta ridarà loro la vita. Egli conosce perfettamente ogni creazione"},{"number":80,"text":"Egli è Colui Che nell'albero verde ha posto per voi un fuoco con cui accendete"},{"number":81,"text":"Colui Che ha creato i cieli e la terra non sarebbe capace di creare loro simili? Invece sì! Egli è il Creatore incessante, il Sapiente"},{"number":82,"text":"Quando vuole una cosa, il Suo ordine consiste nel dire “Sìì” ed essa è"},{"number":83,"text":"Gloria a Colui nella Cui mano c'è la sovranità su ogni cosa, Colui al Quale sarete ricondotti"}]}