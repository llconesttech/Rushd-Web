{"number":15,"edition":"it.piccardo","ayahs":[{"number":1,"text":"Alif, Lâm, Râ. Questi sono i versetti del Libro e la Recitazione esplicita"},{"number":2,"text":"I miscredenti, un giorno, vorranno essere stati musulmani"},{"number":3,"text":"lasciali mangiare e godere per un periodo, lusingati dalla speranza, ben presto sapranno"},{"number":4,"text":"Non distruggiamo alcuna città senza prima darle una Scrittura intelligibile"},{"number":5,"text":"Nessuna comunità può anticipare il suo termine, né ritardarlo"},{"number":6,"text":"E dicono: “O tu su cui è stato fatto scendere il Monito, sei certamente posseduto da un demone"},{"number":7,"text":"Perché, se sei sincero, non sei accompagnato dagli angeli?”"},{"number":8,"text":"Non faremo scendere gli angeli se non con la verità e a quella gente [in quel Giorno] non sarà dato scampo"},{"number":9,"text":"Noi abbiamo fatto scendere il Monito, e Noi ne siamo i custodi"},{"number":10,"text":"Già, prima di te, ne inviammo alle antiche sette"},{"number":11,"text":"E non venne loro messaggero, di cui non si burlassero"},{"number":12,"text":"Lasciamo che ciò si insinui nei cuori degli empi"},{"number":13,"text":"Non crederanno affatto, nonostante l'esempio dei loro antenati"},{"number":14,"text":"Se anche aprissimo loro una porta del cielo, perché possano ascendervi"},{"number":15,"text":"direbbero: “I nostri occhi sono ipnotizzati o ci hanno lanciato un sortilegio!”"},{"number":16,"text":"In verità, ponemmo costellazioni nel cielo e lo abbellimmo per coloro che lo osservano"},{"number":17,"text":"E lo proteggiamo da ogni demone lapidato"},{"number":18,"text":"Se uno di loro cerca di origliare, un folgorante bolide lo insegue"},{"number":19,"text":"E la terra, l'abbiamo distesa e vi abbiamo infisso le montagne e ogni cosa abbiamo fatto crescere con dovuta misura"},{"number":20,"text":"Alimenti vi ponemmo, per voi e per tutti coloro che voi non nutrite affatto"},{"number":21,"text":"Di ogni cosa abbiamo tesori, ma la facciamo scendere in quantità misurata"},{"number":22,"text":"I venti mandammo, portatori di fertilità, e dal cielo facemmo scendere l'acqua con la quale vi dissetiamo e che non sapreste conservare"},{"number":23,"text":"In verità, Noi facciamo vivere e facciamo morire e Noi siamo l'Erede [ultimo di ogni cosa]"},{"number":24,"text":"Noi conosciamo quelli che vi furono precursori e conosciamo quelli che ancora tardano"},{"number":25,"text":"[In verità, il tuo Signore tutti] li riunirà, Egli è saggio, sapiente"},{"number":26,"text":"Creammo l'uomo con argilla secca, tratta da mota impastata"},{"number":27,"text":"E in precedenza, creammo i dèmoni dal fuoco di un vento bruciante"},{"number":28,"text":"E quando il tuo Signore disse agli angeli: “Creerò un uomo con argilla secca, tratta da mota impastata"},{"number":29,"text":"quando poi lo avrò plasmato e avrò insufflato in lui del Mio spirito, prosternatevi davanti a lui”"},{"number":30,"text":"E gli angeli tutti si prosternarono"},{"number":31,"text":"eccetto Iblîs, che rifiutò di essere insieme ai prosternati"},{"number":32,"text":"[Allah] disse: “O Iblîs, perché non sei tra coloro che si prosternano?”"},{"number":33,"text":"Rispose: “Non devo prosternarmi di fronte a un mortale che hai creato di argilla risuonante, di mota impastata”"},{"number":34,"text":"[Allah] disse: “Fuori di qui, che tu sia bandito"},{"number":35,"text":"In verità, sei maledetto fino al Giorno del Giudizio!”"},{"number":36,"text":"Disse: “O Signor mio, concedimi una dilazione fino al Giorno in cui saranno resuscitati”"},{"number":37,"text":"[Allah] disse: “Che tu sia fra coloro a cui è concessa la dilazione"},{"number":38,"text":"fino al Giorno del momento fissato”"},{"number":39,"text":"Disse: “O Signor mio, poiché mi hai indotto all'errore, li attirerò al male sulla terra, rendendolo attraente, e certamente li farò perdere tutti"},{"number":40,"text":"eccetto i Tuoi servi sinceri”"},{"number":41,"text":"[Allah] disse: “Questa sarà la Retta Via da Me [custodita]"},{"number":42,"text":"Non avrai alcun potere sui Miei servi, eccetto i perduti che ti obbediranno"},{"number":43,"text":"e l'Inferno sarà certo il loro ritrovo"},{"number":44,"text":"[esso] ha sette porte, e ciascuna ne avrà dinnanzi un gruppo”"},{"number":45,"text":"I timorati [invece] saranno tra giardini e fonti"},{"number":46,"text":"[sarà detto loro]: “Entratevi in pace e sicurezza!”"},{"number":47,"text":"Monderemo il loro petto da ogni risentimento e staranno fraternamente su troni, [gli uni] di fronte [agli altri]"},{"number":48,"text":"Non proveranno fatica alcuna e mai verranno espulsi"},{"number":49,"text":"[O Muhammad], annuncia ai Miei servi che, in verità, Io sono il Perdonatore, il Misericordioso"},{"number":50,"text":"e che il Mio castigo è davvero un castigo doloroso"},{"number":51,"text":"E racconta loro degli ospiti di Abramo"},{"number":52,"text":"Entrarono nella sua casa dicendo: “Pace”. Disse: “Invero ci fate paura!”"},{"number":53,"text":"Dissero: “Non temere, noi ti annunciamo un figlio sapiente”"},{"number":54,"text":"Disse: “Mi date questo annuncio quando già mi ha raggiunto la vecchiaia. Che specie di annuncio è questo?”"},{"number":55,"text":"Dissero: “Quello che ti annunciamo è la verità, non essere fra coloro che disperano”"},{"number":56,"text":"Disse: “Chi mai dispera della misericordia del suo Signore, se non gli sviati?”"},{"number":57,"text":"Disse [ancora]: “Qual è la vostra missione, o inviati?”"},{"number":58,"text":"Risposero: “Siamo stati inviati a un popolo di empi"},{"number":59,"text":"a parte la famiglia di Lot che tutta salveremo"},{"number":60,"text":"eccetto sua moglie”. Decretammo che fosse tra quelli che sarebbero rimasti indietro"},{"number":61,"text":"Quando poi gli inviati giunsero presso la famiglia di Lot"},{"number":62,"text":"[questi] disse loro: “Invero siete gente che non conosciamo”"},{"number":63,"text":"Risposero: “Anzi, siamo venuti a te [per recare] ciò di cui dubitano"},{"number":64,"text":"Siamo venuti con la Verità, e in verità, siamo sinceri"},{"number":65,"text":"Fai partire la tua gente quando è ancora notte e stai in retroguardia, e che nessuno si volti a guardare indietro. Andate dove vi è stato ordinato”"},{"number":66,"text":"Questo decidemmo nei suoi confronti: ché in verità tutti gli altri al mattino [seguente] sarebbero stati annientati"},{"number":67,"text":"Vennero [infatti] gli abitanti della città, rallegrandosi"},{"number":68,"text":"Disse [Lot]: “Sono i miei ospiti, non disonoratemi"},{"number":69,"text":"Temete Allah e non copritemi di vergogna”"},{"number":70,"text":"Risposero: “Già ti abbiamo proibito [di proteggere] chicchessia!”"},{"number":71,"text":"Disse: “Ecco le mie figlie, se proprio volete farlo”"},{"number":72,"text":"Per la tua vita, [o Muhammad,] erano accecati dalla loro lussuria"},{"number":73,"text":"All'alba li sorprese il Grido"},{"number":74,"text":"Sconvolgemmo la città e facemmo piovere su di essa pietre d'argilla indurita"},{"number":75,"text":"In verità in ciò vi è un segno per coloro che ne tengono conto"},{"number":76,"text":"In verità essa [si trovava] su una strada ben nota"},{"number":77,"text":"In verità in ciò vi è un segno per coloro che credono"},{"number":78,"text":"E anche gli abitanti di al-Ayka erano iniqui"},{"number":79,"text":"Ci siamo vendicati di loro. Invero quelle due sono su una strada ben riconoscibile"},{"number":80,"text":"Già gli abitanti di al-Hijr tacciarono di menzogna i messaggeri"},{"number":81,"text":"Demmo loro i Nostri segni, ma rimasero indifferenti"},{"number":82,"text":"Scavavano nelle montagne [le loro] case sicure"},{"number":83,"text":"ma al mattino li sorprese il Grido"},{"number":84,"text":"Quello che avevano fatto non li riparò"},{"number":85,"text":"Non abbiamo creato i cieli e la terra e quello che vi è frammezzo, se non con la verità. In verità l'Ora si avvicina, perdona dunque magnanimamente"},{"number":86,"text":"In verità, il tuo Signore è l'Incessante Creatore, il Sapiente"},{"number":87,"text":"Ti abbiamo dato i sette ripetuti e il Sublime Corano"},{"number":88,"text":"Non volgere gli occhi con invidia, all'effimero benessere che abbiamo concesso ad alcuni di loro e [neppure devi] rattristarti per loro.Abbassa però la tua ala verso i credenti"},{"number":89,"text":"Di': “Sono nunzio evidente [di un castigo]”"},{"number":90,"text":"Lo stesso che facemmo scendere sui congiurati"},{"number":91,"text":"e quelli che fanno del Corano “un'accozzaglia slegata”"},{"number":92,"text":"per il tuo Signore, tutti li interrogheremo"},{"number":93,"text":"a proposito di quello che facevano"},{"number":94,"text":"Proclama con forza quello che ti è stato ordinato e rifuggi dagli associatori"},{"number":95,"text":"Noi ti bastiamo contro chi ti schernisce"},{"number":96,"text":"[contro] coloro che affiancano ad Allah un'altra divinità. Presto sapranno"},{"number":97,"text":"Ben sappiamo che il tuo petto si affligge per quello che dicono"},{"number":98,"text":"Glorifica il tuo Signore lodandoLo e sii tra coloro che si prosternano"},{"number":99,"text":"e adora il tuo Signore fin che non ti giunga l'ultima certezza"}]}