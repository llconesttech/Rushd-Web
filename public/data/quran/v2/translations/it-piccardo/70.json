{"number":70,"edition":"it.piccardo","ayahs":[{"number":1,"text":"Un tale ha chiesto un castigo immediato"},{"number":2,"text":"Per i miscredenti nessuno potrà impedirlo"},{"number":3,"text":"[poiché proviene] da Allah, il Signore delle Vie dell'Ascesa"},{"number":4,"text":"Gli angeli e lo Spirito ascendono a Lui in un Giorno la cui durata è di cinquantamila anni"},{"number":5,"text":"Pazienta dunque di bella pazienza"},{"number":6,"text":"Essi lo considerano come fosse lontano"},{"number":7,"text":"mentre Noi lo vediamo vicino"},{"number":8,"text":"Il Giorno in cui il cielo sarà come metallo fuso"},{"number":9,"text":"e le montagne come [fiocchi] di lana"},{"number":10,"text":"nessun amico sollecito chiederà dell'amico"},{"number":11,"text":"anche se sarà dato loro di vedersi. Il malvagio vorrebbe riscattarsi dal castigo di quel Giorno, offrendo i suoi figli"},{"number":12,"text":"la sua sposa e suo fratello"},{"number":13,"text":"e la sua gente che lo ospitava"},{"number":14,"text":"e tutto quel che è sulla terra, ogni cosa che potesse salvarlo"},{"number":15,"text":"Niente [lo salverà]: sarà una fiammata"},{"number":16,"text":"a strappargli brutalmente la pelle del cranio"},{"number":17,"text":"Essa chiamerà chi avrà volto le spalle e se ne sarà andato"},{"number":18,"text":"[chi] accumulava e tesaurizzava"},{"number":19,"text":"In verità l'uomo è stato creato instabile"},{"number":20,"text":"prostrato quando lo coglie sventura"},{"number":21,"text":"arrogante nel benessere"},{"number":22,"text":"eccetto coloro che eseguono l'orazione"},{"number":23,"text":"e sono costanti nella loro orazione"},{"number":24,"text":"e sui cui beni c'è un riconosciuto diritto"},{"number":25,"text":"per il mendicante e il diseredato"},{"number":26,"text":"coloro che attestano la verità del Giorno del Giudizio"},{"number":27,"text":"e coloro che temono il castigo del loro Signore"},{"number":28,"text":"ché in verità il castigo del loro Signore non è cosa da cui si possa trovare riparo"},{"number":29,"text":"e che si mantengono casti"},{"number":30,"text":"eccetto che con le loro spose e con le schiave che possiedono - e in questo non sono biasimevoli"},{"number":31,"text":"mentre coloro che desiderano altro sono i trasgressori"},{"number":32,"text":"coloro che rispettano ciò che è loro stato affidato e i loro impegni"},{"number":33,"text":"che rendono testimonianza sincera"},{"number":34,"text":"e hanno cura della loro orazione"},{"number":35,"text":"Costoro saranno onorati nei Giardini"},{"number":36,"text":"Cos'hanno mai da affrettarsi verso di te coloro che non credono"},{"number":37,"text":"[venendo] in gruppi da destra e da sinistra"},{"number":38,"text":"Ciascuno di loro desidera che lo si lasci entrare nel Giardino della Delizia"},{"number":39,"text":"No, mai! Invero li creammo di quello che già sanno"},{"number":40,"text":"Lo giuro per il Signore degli Orienti e degli Occidenti, in verità abbiamo il potere"},{"number":41,"text":"di sostituirli con [altri] migliori di loro e nessuno potrebbe precederCi"},{"number":42,"text":"Lascia dunque che disputino e giochino finché non incontreranno il Giorno che è stato loro promesso"},{"number":43,"text":"il Giorno in cui usciranno dalle tombe in fretta, come se corressero verso pietre drizzate"},{"number":44,"text":"con gli sguardi umili, coperti di vergogna: questo è il Giorno che è stato loro promesso"}]}