{"number":71,"edition":"it.piccardo","ayahs":[{"number":1,"text":"In verità inviammo Noè al suo popolo: “Avverti il tuo popolo prima che giunga loro un doloroso castigo”"},{"number":2,"text":"Disse: “O popol mio, in verità io sono per voi un ammonitore evidente"},{"number":3,"text":"adorate Allah, temeteLo e obbeditemi"},{"number":4,"text":"affinché perdoni una parte dei vostri peccati e vi conceda dilazione fino a un termine stabilito; ma quando giungerà il termine di Allah non potrà essere rimandato, se [solo] lo sapeste”"},{"number":5,"text":"Disse: “Signore, ho chiamato il mio popolo giorno e notte"},{"number":6,"text":"ma il mio richiamo ha solo accresciuto la loro repulsione"},{"number":7,"text":"Ogni volta che li chiamavo affinché Tu li perdonassi, si turavano le orecchie con le dita e si avvolgevano nelle loro vesti, pervicaci e tronfi di superbia"},{"number":8,"text":"Poi li ho chiamati ad alta voce"},{"number":9,"text":"Li ho arringati e ho parlato loro in segreto"},{"number":10,"text":"dicendo: Implorate il perdono del vostro Signore, Egli è Colui Che molto perdona"},{"number":11,"text":"affinché vi invii dal cielo una pioggia abbondante"},{"number":12,"text":"accresca i vostri beni e i vostri figli e vi conceda giardini e ruscelli"},{"number":13,"text":"Perché non confidate nella magnanimità di Allah"},{"number":14,"text":"quando è Lui che vi ha creati in fasi successive"},{"number":15,"text":"Non avete considerato come Allah ha creato sette cieli sovrapposti"},{"number":16,"text":"e della luna ha fatto una luce e del sole un luminare"},{"number":17,"text":"È Allah che vi ha fatto sorgere dalla terra come piante"},{"number":18,"text":"Poi vi rimanderà [ad essa] e vi farà risorgere"},{"number":19,"text":"Allah ha fatto della terra un tappeto per voi"},{"number":20,"text":"affinché possiate viaggiare su spaziose vie”"},{"number":21,"text":"Disse Noè: “Signore, mi hanno disobbedito seguendo coloro i cui beni e figli non fanno che aumentarne la rovina"},{"number":22,"text":"hanno tramato un'enorme trama"},{"number":23,"text":"e hanno detto: Non abbandonate i vostri dèi, non abbandonate né Wadd, né Suwâ, né Yaghûth, né Yaûq, né Nasr”"},{"number":24,"text":"Essi ne hanno traviati molti; [Signore,] non accrescere gli ingiusti altro che nella perdizione”"},{"number":25,"text":"A causa dei loro peccati sono stati affogati e poi introdotti nel Fuoco, e non trovarono nessun soccorritore all'infuori di Allah"},{"number":26,"text":"Pregò Noè: “Signore, non lasciare sulla terra alcun abitante che sia miscredente"},{"number":27,"text":"Se li risparmierai, travieranno i Tuoi servi e non genereranno altro che perversi ingrati"},{"number":28,"text":"Signore, perdona a me, ai miei genitori, a chi entra nella mia casa come credente, ai credenti e alle credenti; non accrescere gli ingiusti altro che nella rovina”"}]}