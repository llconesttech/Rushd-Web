{"number":78,"edition":"it.piccardo","ayahs":[{"number":1,"text":"Su cosa si interrogano a vicenda"},{"number":2,"text":"Sul grande Annuncio"},{"number":3,"text":"a proposito del quale sono discordi"},{"number":4,"text":"No, presto verranno e sapranno"},{"number":5,"text":"Ancora no, presto sapranno"},{"number":6,"text":"Non facemmo della terra una culla"},{"number":7,"text":"delle montagne pioli"},{"number":8,"text":"Vi abbiamo creato in coppie"},{"number":9,"text":"e facciamo del vostro sonno un riposo"},{"number":10,"text":"della notte un indumento"},{"number":11,"text":"e del giorno un mezzo per le incombenze della vita"},{"number":12,"text":"Costruimmo sopra di voi sette solidi [cieli]"},{"number":13,"text":"e vi ponemmo una lampada ardente"},{"number":14,"text":"facciamo scendere dalle nuvole un'acqua abbondante"},{"number":15,"text":"per suscitare grano e vegetazione"},{"number":16,"text":"e giardini lussureggianti"},{"number":17,"text":"Invero il Giorno della Decisione è stabilito"},{"number":18,"text":"Il Giorno in cui verrà soffiato nel Corno, accorrerete a frotte"},{"number":19,"text":"sarà spalancato il cielo e [sarà tutto] porte"},{"number":20,"text":"e le montagne saranno messe in marcia, diventando un miraggio"},{"number":21,"text":"Invero l'Inferno è in agguato"},{"number":22,"text":"asilo per i ribelli"},{"number":23,"text":"Vi dimoreranno per [intere] generazioni"},{"number":24,"text":"senza gustare né freschezza né bevanda"},{"number":25,"text":"eccetto acqua bollente o liquido infetto"},{"number":26,"text":"Giusto compenso"},{"number":27,"text":"[poiché] non si aspettavano il rendiconto"},{"number":28,"text":"sfrontatamente tacciavano di menzogna i Nostri segni"},{"number":29,"text":"mentre di ogni cosa abbiamo tenuto conto per iscritto"},{"number":30,"text":"E allora gustate [il tormento]! A voi non accresceremo null'altro che il castigo"},{"number":31,"text":"In verità avranno successo i timorati"},{"number":32,"text":"giardini e vigne"},{"number":33,"text":"fanciulle dai seni pieni e coetanee"},{"number":34,"text":"calici traboccanti"},{"number":35,"text":"Non udranno colà né vanità né menzogna"},{"number":36,"text":"compenso del tuo Signore, dono adeguato"},{"number":37,"text":"da parte del Signore dei cieli e della terra e di ciò che vi è frammezzo, del Compassionevole, Cui non oseranno rivolgere la parola"},{"number":38,"text":"Il Giorno in cui lo Spirito e gli angeli si ergeranno in schiere, nessuno oserà parlare, eccetto colui cui il Compassionevole l'avrà permesso e che dirà cose vere"},{"number":39,"text":"Quel Giorno [verrà] ineluttabilmente. Si rifugi quindi presso il suo Signore chi vuole"},{"number":40,"text":"In verità vi abbiamo avvertito di un castigo imminente, il Giorno in cui l'uomo vedrà quello che le sue mani avranno preparato e dirà il miscredente: “Ahimè, fossi io polvere!”"}]}