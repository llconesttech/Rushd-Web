{"number":53,"edition":"it.piccardo","ayahs":[{"number":1,"text":"Per la stella quando tramonta"},{"number":2,"text":"Il vostro compagno non è traviato, non è in errore"},{"number":3,"text":"e neppure parla d'impulso"},{"number":4,"text":"non è che una Rivelazione ispirata"},{"number":5,"text":"Gliel'ha insegnata un fortissimo"},{"number":6,"text":"di saggezza dotato, che compostamente comparve"},{"number":7,"text":"[si trovava] all'orizzonte più elevato"},{"number":8,"text":"poi s'avvicinò scendendo ancora più in basso"},{"number":9,"text":"[finché] fu alla distanza di due archi o meno"},{"number":10,"text":"Rivelò al Suo servo quello che rivelò"},{"number":11,"text":"Il cuore non mentì su quel che vide"},{"number":12,"text":"Vorreste dunque polemizzare su quel che vide"},{"number":13,"text":"E invero lo vide in un'altra discesa"},{"number":14,"text":"vicino al Loto del limite"},{"number":15,"text":"presso il quale c'è il Giardino di Ma'wa"},{"number":16,"text":"nel momento in cui il Loto era coperto da quel che lo copriva"},{"number":17,"text":"Non distolse lo sguardo e non andò oltre"},{"number":18,"text":"Vide davvero i segni più grandi del suo Signore"},{"number":19,"text":"Cosa ne dite di al-Lât e al-Uzzâ"},{"number":20,"text":"e di Manât, la terza"},{"number":21,"text":"Avrete voi il maschio e Lui la femmina"},{"number":22,"text":"Che ingiusta spartizione"},{"number":23,"text":"Non sono altro che nomi menzionati da voi e dai vostri antenati, a proposito dei quali Allah non fece scendere nessuna autorità. Essi si abbandonano alle congetture e a quello che affascina gli animi loro, nonostante sia giunta loro una guida del loro Signore"},{"number":24,"text":"L'uomo otterrà forse tutto quel che desidera"},{"number":25,"text":"Appartengono ad Allah l'altra vita e questa vita"},{"number":26,"text":"Quanti angeli nel cielo, la cui intercessione sarà vana finché Allah non l'abbia permessa, e in favore di chi Egli voglia e di chi Gli aggrada"},{"number":27,"text":"Invero quelli che non credono nell'altra vita danno agli angeli nomi femminili"},{"number":28,"text":"mentre non posseggono alcuna scienza: si abbandonano alle congetture, ma la congettura non può nulla contro la verità"},{"number":29,"text":"Dunque non ti curare di chi volge le spalle al Nostro monito e non brama che la vita terrena"},{"number":30,"text":"Ecco tutta la portata della loro scienza: in verità il tuo Signore ben conosce chi si allontana dalla Sua via e conosce chi è ben diretto"},{"number":31,"text":"Appartiene ad Allah tutto quello che c'è nei cieli e tutto quello che c'è sulla terra, sì che compensi coloro che agiscono male per ciò che avranno fatto e compensi coloro che agiscono bene con quanto ci sia di più bello"},{"number":32,"text":"Essi sono coloro che evitano i peccati più gravi e le perversità e non commettono che le colpe più lievi. Invero il perdono del tuo Signore è immenso. Egli vi conosce meglio [di chiunque altro] quando vi ha prodotti dalla terra e quando eravate ancora embrioni nel ventre delle vostre madri. Non vantatevi di essere puri : Egli conosce meglio [di chiunque altro] coloro che[Lo] temono"},{"number":33,"text":"Hai visto colui che ti volge le spalle"},{"number":34,"text":"che dà poco e poi smette [di dare]"},{"number":35,"text":"Possiede conoscenza dell'invisibile e riesce a vederlo"},{"number":36,"text":"Non è stato informato di quello che contengono i fogli di Mosè"},{"number":37,"text":"e quelli di Abramo, uomo fedele"},{"number":38,"text":"Che nessuno porterà il fardello di un altro"},{"number":39,"text":"e che invero, l'uomo non ottiene che il [frutto dei] suoi sforzi"},{"number":40,"text":"e che il suo sforzo gli sarà presentato [nel Giorno del Giudizio]"},{"number":41,"text":"e gli sarà dato pieno compenso"},{"number":42,"text":"e che in verità tutto conduce verso il tuo Signore"},{"number":43,"text":"e che Egli è Colui Che fa ridere e fa piangere"},{"number":44,"text":"e che Egli è Colui Che dà la vita e dà la morte"},{"number":45,"text":"e che Egli è Colui Che ha creato i due generi, il maschio e la femmina"},{"number":46,"text":"da una goccia di sperma quand'è eiaculata"},{"number":47,"text":"e che a Lui incombe l'altra creazione"},{"number":48,"text":"e che invero è Lui Che arricchisce e provvede"},{"number":49,"text":"e che è Lui il Signore di Sirio"},{"number":50,"text":"e che Lui annientò gli antichi Âd"},{"number":51,"text":"e i Thamûd, sì che non ne rimase nessuno"},{"number":52,"text":"come già [accadde] alla gente di Noè, che era ancora più ingiusta e più ribelle"},{"number":53,"text":"e come già annientò le [città] sovvertite"},{"number":54,"text":"e fece sì che le ricoprisse quel che le ricoprì"},{"number":55,"text":"Quale dunque dei favori del tuo Signore vorrai mettere in dubbio"},{"number":56,"text":"Questo è un Monito tra gli antichi moniti"},{"number":57,"text":"L'Imminente s'avvicina"},{"number":58,"text":"nessuno, all'infuori di Allah, può svelarla"},{"number":59,"text":"Ma come, vi stupite di questo discorso"},{"number":60,"text":"Ne riderete invece che piangerne o"},{"number":61,"text":"rimarrete indifferenti"},{"number":62,"text":"Dunque prosternatevi davanti ad Allah e adorate"}]}