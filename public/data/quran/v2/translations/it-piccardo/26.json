{"number":26,"edition":"it.piccardo","ayahs":[{"number":1,"text":"Tâ, Sîn, Mîm"},{"number":2,"text":"Questi sono i versetti del Libro chiarissimo"},{"number":3,"text":"Forse, ti affliggi perché essi non sono credenti"},{"number":4,"text":"se volessimo, faremmo scendere su di loro un segno dal cielo, di fronte al quale piegherebbero il capo"},{"number":5,"text":"Non giunge loro alcun nuovo Monito del Compassionevole, senza che se ne allontanino"},{"number":6,"text":"Lo hanno tacciato di menzogna. Ben presto avranno notizie di ciò che scherniscono"},{"number":7,"text":"Non hanno visto quante nobili specie abbiamo fatto germogliare sulla terra"},{"number":8,"text":"Questo è davvero un segno, ma la maggior parte di loro non crede"},{"number":9,"text":"Sì, il tuo Signore è l'Eccelso, il Misericordioso"},{"number":10,"text":"[Ricorda] quando il tuo Signore chiamò Mosè: “Recati presso il popolo degli oppressori"},{"number":11,"text":"presso il popolo di Faraone: non avranno timore di [Me]?”"},{"number":12,"text":"Disse: “Signore, invero temo che mi trattino da bugiardo"},{"number":13,"text":"È oppresso il mio petto e la mia lingua legata. Manda Aronne piuttosto"},{"number":14,"text":"Di fronte a loro io sono in colpa. Temo che mi uccidano”"},{"number":15,"text":"Disse: “Invece no, andate entrambi con i Nostri segni. Noi saremo con voi e ascolteremo"},{"number":16,"text":"Andate da Faraone e ditegli: \" Noi siamo gli inviati del Signore dei mondi"},{"number":17,"text":"affinché tu lasci partire con noi i Figli di Israele"},{"number":18,"text":"Rispose: “Non ti abbiamo forse allevato presso di noi quando eri bambino, non sei forse rimasto con noi molti anni della tua vita"},{"number":19,"text":"Poi hai commesso l'atto di cui ti macchiasti e fosti un ingrato”"},{"number":20,"text":"Disse: “Ho fatto ciò quando ancora ero uno degli smarriti"},{"number":21,"text":"Sono fuggito da voi perché ho avuto paura di voi. [Ora] il mio Signore mi ha dato il discernimento e ha fatto di me uno dei [Suoi] Messaggeri"},{"number":22,"text":"Mi vuoi forse rinfacciare questo favore, mentre schiavizzi i Figli di Israele?”"},{"number":23,"text":"Disse Faraone: “E chi è questo Signore dei mondi?”"},{"number":24,"text":"Rispose: “Il Signore dei cieli e della terra e di ciò che vi è tra essi. Se solo poteste esserne convinti!”"},{"number":25,"text":"Disse [Faraone] a quelli che lo attorniavano: “Non avete sentito?”"},{"number":26,"text":"Disse [Mosè]: “È il vostro Signore, il Signore dei vostri antenati più lontani!”"},{"number":27,"text":"Disse [Faraone]: “Davvero il messaggero che vi è stato inviato è un folle”"},{"number":28,"text":"Disse [Mosè]: “[È] il Signore dell'Oriente e dell'Occidente, e di ciò che vi è frammezzo, se solo lo capiste”"},{"number":29,"text":"Disse: “Se prenderai un dio dall'infuori di me, certamente farò di te un prigioniero”"},{"number":30,"text":"Rispose [Mosè]: “Anche se ti portassi una prova evidente?”"},{"number":31,"text":"Disse: “Portala dunque, se sei fra i veritieri”"},{"number":32,"text":"Gettò il suo bastone, ed ecco che [divenne] palesemente un serpente"},{"number":33,"text":"Trasse la sua mano, ed essa [apparve] bianca a coloro che guardavano"},{"number":34,"text":"Disse [Faraone] ai notabili che lo attorniavano: “È davvero un mago sapiente"},{"number":35,"text":"vuole cacciarvi dalla vostra terra con la sua magia. Ebbene, che cosa deliberate?”"},{"number":36,"text":"Dissero: “Rimanda lui e suo fratello e invia messi nelle città"},{"number":37,"text":"affinché ti conducano ogni grande mago sapiente”"},{"number":38,"text":"Si riunirono i maghi per l'incontro, nel giorno stabilito"},{"number":39,"text":"E si disse al popolo: “Vi riunirete in massa"},{"number":40,"text":"così da poter seguire i maghi, se saranno vincitori!”"},{"number":41,"text":"Poi, quando i maghi furono convenuti dissero a Faraone: “Davvero avremo una ricompensa se saremo vincitori?”"},{"number":42,"text":"Rispose: “Sì, e in tal caso sarete tra i favoriti”"},{"number":43,"text":"Mosè disse loro: “Gettate quello che avete da gettare”"},{"number":44,"text":"Gettarono le loro corde e i loro bastoni e dissero: “Per la maestà di Faraone, saremo noi i vincitori!”"},{"number":45,"text":"Gettò Mosè il suo bastone ed esso inghiottì i loro artifici"},{"number":46,"text":"Allora i maghi si gettarono in prosternazione"},{"number":47,"text":"dicendo: “Crediamo nel Signore dei mondi"},{"number":48,"text":"il Signore di Mosè e di Aronne”"},{"number":49,"text":"Disse [Faraone]: “Crederete in Lui prima che io ve lo permetta? In verità, è lui il vostro gran maestro, colui che vi ha insegnato la magia! Presto imparerete [a vostre spese]: vi farò tagliare mani e piedi alternati e vi farò crocifiggere tutti quanti”"},{"number":50,"text":"Risposero: “Non sarà un male: al nostro Signore faremo ritorno"},{"number":51,"text":"Bramiamo che il nostro Signore perdoni i nostri peccati, per essere stati i primi a credere”"},{"number":52,"text":"E rivelammo a Mosè: “Fa' partire i Miei servi nottetempo. Certamente sarete inseguiti”"},{"number":53,"text":"Faraone mandò messi in tutte le città"},{"number":54,"text":"[perché dicessero:] “Invero, sono un gruppo esiguo"},{"number":55,"text":"e ci hanno irritato"},{"number":56,"text":"mentre noi siamo ben vigili”"},{"number":57,"text":"Facemmo sì che abbandonassero giardini e fonti"},{"number":58,"text":"tesori e graziose dimore"},{"number":59,"text":"Così fu, e [tutto] demmo in eredità ai Figli di Israele"},{"number":60,"text":"Al levarsi del sole li inseguirono"},{"number":61,"text":"Quando le due schiere si avvistarono, i compagni di Mosè dissero: “Saremo raggiunti!”"},{"number":62,"text":"Disse [Mosè]: “Giammai, il mio Signore è con me e mi guiderà”"},{"number":63,"text":"Rivelammo a Mosè: “Colpisci il mare con il tuo bastone”. Subito si aprì e ogni parte [dell'acqua] fu come una montagna enorme"},{"number":64,"text":"Facemmo avvicinare gli altri"},{"number":65,"text":"e salvammo Mosè e tutti coloro che erano con lui"},{"number":66,"text":"mentre annegammo gli altri"},{"number":67,"text":"In verità, in ciò vi è un segno! Ma la maggior parte di loro non crede"},{"number":68,"text":"In verità, il tuo Signore è l'Eccelso, il Misericordioso"},{"number":69,"text":"E recita loro la storia di Abramo"},{"number":70,"text":"quando disse a suo padre e al suo popolo: “Cosa adorate?”"},{"number":71,"text":"Risposero: “Adoriamo gli idoli e resteremo fedeli a loro”"},{"number":72,"text":"Disse [Abramo]: “Vi ascoltano, quando li invocate"},{"number":73,"text":"Vi giovano o vi recano danno?”"},{"number":74,"text":"Risposero: “No, ma trovammo i nostri avi che facevano così!”"},{"number":75,"text":"Disse: “Avete ben riflettuto su ciò che avete adorato"},{"number":76,"text":"sia voi che i vostri lontani antenati"},{"number":77,"text":"Essi sono tutti miei nemici, eccetto il Signore dei mondi"},{"number":78,"text":"Colui Che mi ha creato e mi guida"},{"number":79,"text":"Colui Che mi nutre e mi dà da bere"},{"number":80,"text":"Colui Che, quando sono malato, mi guarisce"},{"number":81,"text":"Colui Che mi farà morire e mi ridarà la vita"},{"number":82,"text":"ed è da Lui che bramo il perdono delle mie colpe, nel Giorno del Giudizio"},{"number":83,"text":"Signore, dammi discernimento e annoverami tra i giusti"},{"number":84,"text":"concedimi la stima sincera dei posteri"},{"number":85,"text":"Fa’ che sia uno degli eredi del Giardino delle Delizie"},{"number":86,"text":"e perdona a mio padre: davvero è stato uno degli sviati"},{"number":87,"text":"E non coprirmi di abominio nel Giorno in cui [gli uomini] saranno resuscitati"},{"number":88,"text":"il Giorno in cui non gioveranno né ricchezze, né progenie"},{"number":89,"text":"eccetto per colui che verrà ad Allah con cuore puro”"},{"number":90,"text":"Il Giardino sarà alla portata dei timorati"},{"number":91,"text":"e la Fornace apparirà per i traviati"},{"number":92,"text":"e verrà detto loro: “Dove sono coloro che adoravate"},{"number":93,"text":"all'infuori di Allah? Vi sono d'aiuto o sono d'aiuto a loro stessi?”"},{"number":94,"text":"Vi saranno gettati, loro e i traviati"},{"number":95,"text":"e tutte le schiere di Iblis"},{"number":96,"text":"Diranno, disputando tra loro"},{"number":97,"text":"“Per Allah, certamente eravamo in errore evidente"},{"number":98,"text":"quando vi considerammo uguali al Signore dei mondi"},{"number":99,"text":"Coloro che ci hanno sviato non sono altro che iniqui"},{"number":100,"text":"per noi non ci sono intercessori"},{"number":101,"text":"e neppure un amico cordiale"},{"number":102,"text":"Se solo ci fosse [possibile] un ritorno, saremmo allora tra i credenti”"},{"number":103,"text":"Questo è davvero un segno, ma la maggior parte di loro non crede"},{"number":104,"text":"In verità, il tuo Signore è l'Eccelso, il Misericordioso"},{"number":105,"text":"Il popolo di Noè tacciò di menzogna gli inviati"},{"number":106,"text":"[Ricorda] quando il loro fratello Noè disse loro: “Non sarete dunque timorati"},{"number":107,"text":"Invero sono per voi un messaggero degno di fede"},{"number":108,"text":"Temete Allah e obbeditemi"},{"number":109,"text":"Non vi chiedo ricompensa alcuna, ché la mia ricompensa è presso il Signore dei mondi"},{"number":110,"text":"Temete Allah e obbeditemi”"},{"number":111,"text":"Risposero: “Dovremmo credere in te, nonostante che siano i più miserabili [di noi] a seguirti?”"},{"number":112,"text":"Disse [Noè]: “Io non conosco il loro operato"},{"number":113,"text":"Il giudizio su di loro spetta al mio Signore. Se solo ne foste consapevoli"},{"number":114,"text":"Non sarò certo io a respingere i credenti"},{"number":115,"text":"Io non sono altro che un nunzio esplicito”"},{"number":116,"text":"Dissero: “O Noè, se non smetti sarai certamente lapidato”"},{"number":117,"text":"Disse: “O Signor mio, la mia gente mi tratta da bugiardo"},{"number":118,"text":"Apri una via tra me e loro, e salva me e i credenti che sono con me”"},{"number":119,"text":"Salvammo lui, e quelli che erano insieme con lui sull'Arca stracolma"},{"number":120,"text":"Gli altri li annegammo"},{"number":121,"text":"Ecco certamente un segno, tuttavia la maggior parte di loro non crede"},{"number":122,"text":"In verità, il tuo Signore è l'Eccelso, il Misericordioso"},{"number":123,"text":"Gli Âd smentirono gli inviati"},{"number":124,"text":"[Ricorda] quando il loro fratello Hûd, disse loro: “Non sarete dunque timorati"},{"number":125,"text":"Invero sono per voi un messaggero degno di fede"},{"number":126,"text":"Temete Allah e obbeditemi"},{"number":127,"text":"Non vi chiedo ricompensa alcuna, ché la mia ricompensa è presso il Signore dei mondi"},{"number":128,"text":"Eleverete un edificio su ogni collina, [solo] per futilità"},{"number":129,"text":"E costruirete fortezze, come se doveste vivervi in perpetuo"},{"number":130,"text":"E quando colpirete, lo farete come tiranni"},{"number":131,"text":"Temete Allah e obbeditemi"},{"number":132,"text":"e temete Colui che vi ha provvisto di ciò che ben sapete"},{"number":133,"text":"vi ha provvisto di bestiame e di progenie"},{"number":134,"text":"di giardini e fonti"},{"number":135,"text":"Invero, temo per voi il castigo di un Giorno terribile”"},{"number":136,"text":"Dissero: “Che tu ci ammonisca o non lo faccia, per noi è la stessa cosa"},{"number":137,"text":"Questi nostri costumi non sono che quelli degli antichi"},{"number":138,"text":"[pertanto] non saremo certo puniti”"},{"number":139,"text":"Lo trattarono da bugiardo e Noi li facemmo perire. Questo è certo un segno, ma la maggior parte di loro non crede"},{"number":140,"text":"In verità il tuo Signore è l'Eccelso, il Misericordioso"},{"number":141,"text":"I Thamûd accusarono di menzogna gli inviati"},{"number":142,"text":"Quando il loro fratello Sâlih disse loro: “Non sarete dunque timorati"},{"number":143,"text":"Invero, sono per voi un messaggero degno di fede"},{"number":144,"text":"Temete Allah e obbeditemi"},{"number":145,"text":"Non vi chiedo ricompensa alcuna, ché la mia ricompensa è presso il Signore dei mondi"},{"number":146,"text":"Siete sicuri di poter essere sempre qui al sicuro"},{"number":147,"text":"tra giardini e fonti"},{"number":148,"text":"tra messi e palmeti dalle spate stracariche"},{"number":149,"text":"a scavare con maestria case nelle montagne"},{"number":150,"text":"Temete Allah e obbeditemi"},{"number":151,"text":"Non obbedite ai comandi degli empi"},{"number":152,"text":"che spargono la corruzione sulla terra, senza mai emendarsi”"},{"number":153,"text":"Dissero: “Tu non sei altro che uno stregato"},{"number":154,"text":"Sei un uomo come noi. Dacci un segno, se sei veridico”"},{"number":155,"text":"Disse: “Questa è una cammella: berrà e voi berrete nei giorni stabiliti"},{"number":156,"text":"Non fatele alcun male o vi colpirà il castigo di un Giorno tremendo”"},{"number":157,"text":"Le tagliarono i garretti, ma ebbero a pentirsene"},{"number":158,"text":"Li colpì il castigo. Ecco certo un segno! Ma la maggior parte di loro non crede"},{"number":159,"text":"In verità il tuo Signore è l'Eccelso, il Misericordioso"},{"number":160,"text":"Il popolo di Lot accusò di menzogna gli inviati"},{"number":161,"text":"Quando il loro fratello Lot, disse loro: “Non sarete dunque timorati [di Allah]"},{"number":162,"text":"Invero, sono per voi un messaggero degno di fede"},{"number":163,"text":"Temete Allah e obbeditemi"},{"number":164,"text":"Non vi chiedo ricompensa alcuna, ché la mia ricompensa è presso il Signore dei mondi"},{"number":165,"text":"Tra tutte le creature bramerete i maschi"},{"number":166,"text":"lasciando da parte le spose che il vostro Signore ha creato per voi? Ma voi siete un popolo di trasgressori!”"},{"number":167,"text":"Dissero: “Se non la smetti, certamente sarai scacciato”"},{"number":168,"text":"Disse: “Io aborrisco il vostro comportamento"},{"number":169,"text":"Signore, preserva me e la mia famiglia dalle loro azioni”"},{"number":170,"text":"Noi lo salvammo insieme con tutta la sua famiglia"},{"number":171,"text":"a parte una vecchia che restò indietro"},{"number":172,"text":"Quindi annientammo tutti gli altri"},{"number":173,"text":"facemmo scendere su di loro una pioggia, una pioggia orribile su coloro che erano stati [invano] avvertiti"},{"number":174,"text":"Questo è certo un segno! Ma la maggior parte di loro non crede"},{"number":175,"text":"In verità il tuo Signore è l'Eccelso, il Misericordioso"},{"number":176,"text":"Il popolo di al-Aykah accusò di menzogna gli inviati"},{"number":177,"text":"Quando Shu'ayb disse loro: “Non sarete dunque timorati [di Allah]"},{"number":178,"text":"Invero sono per voi un messaggero degno di fede"},{"number":179,"text":"Temete Allah e obbeditemi"},{"number":180,"text":"Non vi chiedo ricompensa alcuna, ché la mia ricompensa è presso il Signore dei mondi"},{"number":181,"text":"Colmate la misura e non siate fraudolenti"},{"number":182,"text":"e pesate con giusta bilancia"},{"number":183,"text":"Non date agli uomini meno di quel che spetta loro e non corrompete la terra portandovi disordine"},{"number":184,"text":"Temete Colui che ha creato voi e le generazioni antiche”"},{"number":185,"text":"Dissero: “Davvero tu sei uno stregato"},{"number":186,"text":"e non sei che un uomo come noi; davvero pensiamo che tu sia un bugiardo"},{"number":187,"text":"Fai cadere su di noi dei pezzi di cielo, se sei veridico!”"},{"number":188,"text":"Disse: “Il mio Signore ben conosce quello che fate”"},{"number":189,"text":"Lo trattarono da bugiardo. Li colpì allora il castigo del Giorno dell'Ombra. In verità, fu il castigo di un Giorno terribile"},{"number":190,"text":"Questo è certo un segno! Ma la maggior parte di loro non crede"},{"number":191,"text":"In verità, il tuo Signore è l'Eccelso, il Misericordioso"},{"number":192,"text":"In verità, esso è davvero ciò che il Signore dei mondi ha rivelato"},{"number":193,"text":"è sceso con esso lo Spirito fedele"},{"number":194,"text":"sul cuore tuo, affinché tu fossi un ammonitore"},{"number":195,"text":"in lingua araba esplicita"},{"number":196,"text":"E già era nelle scritture degli antichi"},{"number":197,"text":"Non è un segno, per loro, che lo riconoscano i sapienti dei Figli di Israele"},{"number":198,"text":"Se lo avessimo rivelato ad un non arabo"},{"number":199,"text":"e questi lo avesse recitato loro, non vi avrebbero creduto"},{"number":200,"text":"In tal modo lo facemmo entrare nel cuore dei miscredenti"},{"number":201,"text":"ma non crederanno in esso prima di aver visto il castigo doloroso"},{"number":202,"text":"che giungerà loro all'improvviso, senza che se ne accorgano"},{"number":203,"text":"Diranno allora: “Ci sarà concesso un rinvio?”"},{"number":204,"text":"È il Nostro castigo che vogliono affrettare"},{"number":205,"text":"Non vedi che, se concedessimo loro di godere per anni"},{"number":206,"text":"e quindi giungesse loro ciò di cui furono minacciati"},{"number":207,"text":"non gioverebbe loro quel che hanno goduto"},{"number":208,"text":"Nessuna città distruggemmo senza che avesse avuto ammonitori"},{"number":209,"text":"che la avvertissero - ché Noi non siamo ingiusti"},{"number":210,"text":"Non sono i diavoli che l' hanno fatto scendere"},{"number":211,"text":"ché Esso non si addice loro, e neppure avrebbero potuto [produrlo]"},{"number":212,"text":"poiché invero sono esclusi dall'ascolto"},{"number":213,"text":"Non invocare assieme ad Allah un'altra divinità, ché saresti tra i dannati"},{"number":214,"text":"Danne l'annuncio ai tuoi parenti più stretti"},{"number":215,"text":"e sii benevolo con i credenti che ti seguono"},{"number":216,"text":"Se poi ti disobbediscono allora di': “In verità, sconfesso quello che fate!”"},{"number":217,"text":"E confida nell'Eccelso, nel Misericordioso"},{"number":218,"text":"che ti vede quando ti alzi [per l'orazione]"},{"number":219,"text":"e [vede] i tuoi movimenti tra coloro che si prosternano"},{"number":220,"text":"In verità Egli è Colui che tutto ascolta e conosce"},{"number":221,"text":"[Volete che]vi indichi quelli sui quali scendono i diavoli"},{"number":222,"text":"Scendono su ogni mentitore peccaminoso"},{"number":223,"text":"Tendono l'orecchio, ma la maggior parte di loro sono bugiardi"},{"number":224,"text":"E quanto ai poeti, sono i traviati che li seguono"},{"number":225,"text":"Non vedi come errano in ogni valle"},{"number":226,"text":"e dicono cose che non fanno"},{"number":227,"text":"Eccetto coloro che credono, compiono il bene e spesso ricordano Allah, e che si difendono quando sono vittime di un'ingiustizia. Gli ingiusti vedranno, ben presto, il destino verso il quale si avviano"}]}