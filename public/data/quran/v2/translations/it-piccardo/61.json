{"number":61,"edition":"it.piccardo","ayahs":[{"number":1,"text":"Glorifica Allah ciò che è nei cieli e sulla terra. Egli è l'Eccelso, il Saggio"},{"number":2,"text":"O credenti, perché dite quel che non fate"},{"number":3,"text":"Presso Allah è grandemente odioso che diciate quel che non fate"},{"number":4,"text":"In verità Allah ama coloro che combattono per la Sua causa in ranghi serrati come fossero un solido edificio"},{"number":5,"text":"[Ricorda] quando Mosè disse al suo popolo: “O popolo mio, perché mi tormentate nonostante sappiate che sono veramente il Messaggero di Allah a voi [inviato]?”. Quando poi deviarono, Allah fece deviare i loro cuori.bAllah non guida la gente malvagia"},{"number":6,"text":"E quando Gesù figlio di Maria disse: “O Figli di Israele, io sono veramente un Messaggero di Allah a voi [inviato], per confermare la Torâh che mi ha preceduto, e per annunciarvi un Messaggero che verrà dopo di me, il cui nome sarà Ahmad”. Ma quando questi giunse loro con le prove incontestabili, dissero: “Questa è magia evidente”"},{"number":7,"text":"Chi è più iniquo di colui che inventa menzogne contro Allah, nonostante venga chiamato all'Islàm? Allah non guida gli ingiusti"},{"number":8,"text":"Vogliono spegnere la luce di Allah con le loro bocche, ma Allah completerà la Sua luce a dispetto dei miscredenti"},{"number":9,"text":"Egli è Colui Che ha inviato il Suo Messaggero con la Guida e la Religione della verità, affinché essa prevalga su ogni religione a dispetto degli associatori"},{"number":10,"text":"O voi che credete, [volete che] vi indichi una transazione che vi salverà da un doloroso castigo"},{"number":11,"text":"Credete in Allah e nel Suo Inviato e lottate con i vostri beni e le vostre persone sulla Via di Allah. Ciò è meglio per voi, se lo sapeste"},{"number":12,"text":"[Allah] perdonerà i vostri peccati e vi farà entrare nei Giardini dove scorrono i ruscelli e nelle piacevoli dimore dei Giardini di Eden. Ecco il più grande successo"},{"number":13,"text":"E [vi darà] un'altra cosa che avete desiderato: l'aiuto di Allah e una rapida vittoria. Danne [o Muhammad] la lieta novella ai credenti"},{"number":14,"text":"O credenti, siate gli ausiliari di Allah, così come Gesù figlio di Maria chiedeva agli apostoli: “Chi sono i miei ausiliari [nella causa di] Allah?”. Risposero gli apostoli: “Noi siamo gli ausiliari di Allah”. Una parte dei Figli di Israele credette, mentre un'altra parte non credette. Aiutammo coloro che credettero contro il loro nemico ed essi prevalsero"}]}