{"number":54,"edition":"it.piccardo","ayahs":[{"number":1,"text":"L'Ora si avvicina e la luna si spacca"},{"number":2,"text":"Se vedono un segno, si sottraggono e dicono: “È una magia continua!”"},{"number":3,"text":"Tacciano di menzogna e seguono le loro passioni, ma ogni Decreto è prefissato"},{"number":4,"text":"Certamente sono giunte a loro storie che dovrebbero dissuaderli [dal male]"},{"number":5,"text":"consolidata saggezza. Ma gli avvertimenti non giovano [loro]"},{"number":6,"text":"Distogliti da loro [o Muhammad]. Il Giorno in cui l'Araldo chiamerà a qualcosa di orribile"},{"number":7,"text":"usciranno dalle tombe con gli occhi bassi, come locuste disperse"},{"number":8,"text":"e si precipiteranno impauriti verso l'Araldo. Diranno i miscredenti: “Ecco un Giorno difficile”"},{"number":9,"text":"Prima di loro il popolo di Noè già tacciò di menzogna. Tacciarono di menzogna il Nostro servo e dissero: “È un pazzo”. Lo diffidarono [dal predicare]"},{"number":10,"text":"Invocò il suo Signore: “Sono sopraffatto: fa' trionfare la Tua causa”"},{"number":11,"text":"Spalancammo le porte del cielo ad un'acqua torrenziale"},{"number":12,"text":"e da tutta la terra scaturirono sorgenti e le acque si mescolarono in un ordine prestabilito"},{"number":13,"text":"E lo portammo su [quella fatta di] tavole e chiodi"},{"number":14,"text":"Navigò sotto i Nostri occhi: fu il compenso per colui che era stato rinnegato"},{"number":15,"text":"La lasciammo come segno. C'è qualcuno che se ne ricorda"},{"number":16,"text":"Quale fu il Mio castigo, quali i Miei moniti"},{"number":17,"text":"Invero abbiamo reso facile il Corano, che vi servisse da Monito. C'è qualcuno che rifletta [su di esso]"},{"number":18,"text":"Gli Âd tacciarono di menzogna. Quale fu il Mio castigo, quali i Miei moniti"},{"number":19,"text":"Scatenammo contro di loro un vento tempestoso, durante un giorno nefasto e interminabile"},{"number":20,"text":"strappava gli uomini come fossero tronchi di palme sradicate"},{"number":21,"text":"Quale fu il Mio castigo! Quali i Miei moniti"},{"number":22,"text":"Invero abbiamo reso facile il Corano, che vi servisse da Monito. C'è qualcuno che rifletta [su di esso]"},{"number":23,"text":"I Thamûd tacciarono di menzogna gli ammonimenti"},{"number":24,"text":"dissero: “Dovremmo seguire un solo mortale fra di noi? Davvero in tal caso saremmo traviati e folli"},{"number":25,"text":"Ma come? Il Monito è stato affidato solo a lui tra [tutti] noi? È un gran bugiardo, uno sfrontato!”"},{"number":26,"text":"Domani sapranno chi è il gran bugiardo, lo sfrontato"},{"number":27,"text":"Manderemo loro la cammella come tentazione: osservali e sii paziente"},{"number":28,"text":"Informali che devono dividere l'acqua [con la cammella]: ognuno il suo turno per bere"},{"number":29,"text":"Chiamarono uno dei loro che impugnò [la spada] e le tagliò i garretti"},{"number":30,"text":"Quale fu il Mio castigo, quali i Miei moniti"},{"number":31,"text":"Mandammo contro di loro un solo Grido, rimasero come erba disseccata per gli stabbi"},{"number":32,"text":"Invero abbiamo reso facile il Corano, che vi servisse da Monito. C'e qualcuno che rifletta [su di esso]"},{"number":33,"text":"Il popolo di Lot tacciò di menzogna i moniti"},{"number":34,"text":"Mandammo contro di loro una tempesta di pietre, eccezion fatta per la famiglia di Lot che salvammo sul far dell'alba"},{"number":35,"text":"favore da parte Nostra: così compensiamo chi Ci è riconoscente"},{"number":36,"text":"Egli li aveva avvisati del Nostro castigo, ma dubitarono di questi moniti"},{"number":37,"text":"Pretendevano i suoi ospiti, ma accecammo i loro occhi [dicendo]: “Provate allora il Mio castigo e [la veridicità de] i Miei moniti!”"},{"number":38,"text":"E invero di buon'ora li sorprese un durevole castigo"},{"number":39,"text":"Provate allora il Mio castigo e [la veridicità de]i Miei moniti"},{"number":40,"text":"Invero abbiamo reso facile il Corano, che vi servisse da monito. C'e qualcuno che rifletta [su di esso]"},{"number":41,"text":"E invero giunsero ammonimenti alla gente di Faraone"},{"number":42,"text":"Smentirono tutti quanti i Nostri segni, perciò Li afferrammo con la presa di un possente, onnipotente"},{"number":43,"text":"I vostri miscredenti [o meccani] sono migliori di quelli? Ci son forse nelle Scritture delle immunità a vostro favore"},{"number":44,"text":"Oppure diranno: “Siamo una moltitudine capace di vincere”"},{"number":45,"text":"Presto sarà dispersa la moltitudine e volgeranno in fuga"},{"number":46,"text":"Sarà piuttosto l'Ora il loro appuntamento. L'Ora sarà più atroce e più amara"},{"number":47,"text":"In verità i malvagi sono nello smarrimento e nella follia"},{"number":48,"text":"Il Giorno in cui saranno trascinati sui loro volti fino al Fuoco [sarà detto loro]: “Gustate il contatto del Calore che brucia!”"},{"number":49,"text":"Ogni cosa creammo in giusta misura"},{"number":50,"text":"e il Nostro ordine è una sola parola, [istantaneo] come battito di ciglia"},{"number":51,"text":"Invero già annientammo faziosi della vostra specie. C'è forse qualcuno che rifletta in proposito"},{"number":52,"text":"Tutto quel che fecero è nei registri"},{"number":53,"text":"ogni cosa piccola o grande vi è segnata"},{"number":54,"text":"I timorati saranno tra Giardini e ruscelli"},{"number":55,"text":"in un luogo di verità, presso un Re onnipotente"}]}