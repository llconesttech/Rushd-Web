{"number":72,"edition":"it.piccardo","ayahs":[{"number":1,"text":"Di': “Mi è stato rivelato che un gruppo di dèmoni ascoltarono e dissero: Invero abbiamo ascoltato una Lettura meravigliosa"},{"number":2,"text":"che conduce sulla retta via; abbiamo creduto in essa e non assoceremo nessuno al nostro Signore"},{"number":3,"text":"In verità Egli _ esaltata sia la Sua Maestà - non si è preso né compagna, né figlio"},{"number":4,"text":"Uno stolto dei nostri diceva menzogne contro Allah"},{"number":5,"text":"Pensavamo che né gli uomini, né i dèmoni, potessero proferire menzogne contro Allah"},{"number":6,"text":"Invero c'erano degli uomini che si rifugiavano presso i dèmoni, e questo non fece che aumentare la loro follia"},{"number":7,"text":"anch'essi pensavano, come lo pensavate voi, che Allah non avrebbe resuscitato nessuno"},{"number":8,"text":"Invero abbiamo sfiorato il cielo, ma lo abbiamo trovato munito di temibili guardiani e di bolidi fiammeggianti"},{"number":9,"text":"Ci sedevamo [un tempo] in sedi appropriate, per ascoltare. Ma ora chi vuole origliare trova un bolide fiammeggiante in agguato"},{"number":10,"text":"Noi non sappiamo se sia stata decretata una sventura per coloro che stanno sulla terra, o se il loro Signore li voglia guidare [al bene]"},{"number":11,"text":"Tra noi ci sono dei giusti e altri che non lo sono: siamo in diverse sette"},{"number":12,"text":"Pensavamo che mai avremmo potuto annullare [la potenza di] Allah sulla terra e che non avremmo mai potuto sfuggire [a Lui]"},{"number":13,"text":"Quando udimmo la Guida, credemmo; e chi crede nel suo Signore non teme danno, né offesa"},{"number":14,"text":"[Ora] tra noi ci sono i musulmani e i ribelli. I musulmani sono quelli che hanno scelto la Retta via. [“musulmani”: cioè sottomessi alla volontà di Allah (gloria a Lui l'Altissimo]"},{"number":15,"text":"I ribelli, invece, saranno combustibile dell'Inferno"},{"number":16,"text":"Se si manterranno sulla Retta via, Noi li disseteremo di acqua abbondante"},{"number":17,"text":"per metterli colà alla prova. Allah condurrà ad un castigo incessantemente più severo chi avrà trascurato il monito del suo Signore"},{"number":18,"text":"Le moschee appartengono ad Allah: non invocate nessuno insieme con Lui"},{"number":19,"text":"Quando il servo di Allah si levò per invocarLo, poco mancò che lo stringessero [fino a soffocarlo]!”"},{"number":20,"text":"Di': “Non invoco altri che il mio Signore e non Gli associo alcunché”"},{"number":21,"text":"Di': “In verità non posso né nuocervi, né giovarvi”"},{"number":22,"text":"Di': “In verità nessuno potrà proteggermi da Allah e mai troverò rifugio all'infuori di Lui"},{"number":23,"text":"se non comunicando, in Nome di Allah, i Suoi messaggi”. Coloro che disobbediranno ad Allah e al Suo Messaggero, avranno il fuoco dell'Inferno e vi rimarranno in perpetuo per sempre"},{"number":24,"text":"Quando poi vedranno quello che è stato promesso loro, allora sapranno chi avrà avuto l'alleato più debole e [chi sarà stato] numericamente esiguo"},{"number":25,"text":"Di': “Io non so se quello che vi è stato promesso è imminente o se il mio Signore vorrà ritardarlo"},{"number":26,"text":"[Egli è] Colui Che conosce l'invisibile e non lo mostra a nessuno"},{"number":27,"text":"se non a un messaggero di cui si compiace, che fa precedere e seguire da una guardia [angelica]"},{"number":28,"text":"per sapere se [i profeti] hanno trasmesso i messaggi del loro Signore. Gli è ben noto tutto ciò che li concerne e tiene il conto di tutte le cose”"}]}