{"number":67,"edition":"it.piccardo","ayahs":[{"number":1,"text":"Benedetto Colui nella Cui mano è la sovranità, Egli è onnipotente"},{"number":2,"text":"Colui Che ha creato la morte e la vita per mettere alla prova chi di voi meglio opera, Egli è l'Eccelso, il Perdonatore"},{"number":3,"text":"Colui Che ha creato sette cieli sovrapposti senza che tu veda alcun difetto nella creazione del Compassionevole. Osserva, vedi una qualche fenditura"},{"number":4,"text":"Osserva ancora due volte: il tuo sguardo ricadrà, stanco e sfinito"},{"number":5,"text":"Invero abbellimmo di luminarie il cielo più vicino, e ne abbiamo fatto strumenti per lapidare i dèmoni, per i quali abbiamo preparato la Fiamma"},{"number":6,"text":"Per coloro che non credono nel loro Signore, c'è il castigo dell'Inferno: qual tristo divenire"},{"number":7,"text":"Quando vi sono precipitati, ne sentono il fragore mentre ribolle"},{"number":8,"text":"manca poco a che scoppi di rabbia. Ogni volta che un gruppo vi è precipitato, i suoi guardiani chiedono: “Non vi è forse giunto un ammonitore?”"},{"number":9,"text":"Risponderanno: “Sì, ci era giunto un ammonitore, ma noi lo tacciammo di menzogna e dicemmo: Allah non ha fatto scendere alcunché, voi siete in evidente errore!\"”"},{"number":10,"text":"E diranno: “Se avessimo ascoltato o compreso, non saremmo tra i compagni della Fiamma”"},{"number":11,"text":"Riconoscono il loro peccato. Che siano ridotti in polvere i compagni della Fiamma"},{"number":12,"text":"Coloro che invece temono il loro Signore in ciò che è invisibile, avranno perdono e ricompensa grande"},{"number":13,"text":"Sia che nascondiate i vostri intenti o li palesiate, Egli ben conosce quello che contengono i petti"},{"number":14,"text":"Non conoscerebbe ciò che Egli stesso ha creato, quando Egli è il Sottile, il Ben informato"},{"number":15,"text":"Egli è Colui Che vi ha fatto remissiva la terra: percorretela in lungo e in largo, e mangiate della Sua provvidenza. Verso di Lui è la Resurrezione"},{"number":16,"text":"Siete forse sicuri che Colui Che sta nel cielo non vi faccia inghiottire dalla terra quando trema"},{"number":17,"text":"O siete sicuri che Colui Che sta nel cielo non scateni contro di voi un uragano? Conoscerete allora il Mio avvertimento"},{"number":18,"text":"Invero coloro che li precedettero già tacciarono di menzogna. Quale fu la mia riprovazione"},{"number":19,"text":"Non hanno visto, sopra di loro, gli uccelli spiegare e ripiegare le ali? Non li sostiene altri che il Compassionevole. In verità Egli osserva ogni cosa"},{"number":20,"text":"Chi potrebbe costituire un esercito per voi, e [chi potrebbe] soccorrervi all'infuori del Compassionevole? I miscredenti sono in preda all'inganno"},{"number":21,"text":"Chi provvederà a voi, se Egli tratterrà la Sua provvidenza? No, essi persistono nell'insolenza e nel rifiuto"},{"number":22,"text":"Colui che cammina con il volto rivolto al suolo è forse meglio guidato di colui che si erge camminando sulla retta via"},{"number":23,"text":"Di': “Egli è Colui Che vi ha creati e vi ha dato l'udito, gli occhi e i cuori”. Quanto poco Gli siete riconoscenti"},{"number":24,"text":"Di': “Egli è Colui Che vi ha sparsi sulla terra e verso di Lui sarete riuniti”"},{"number":25,"text":"Dicono: “A quando questa promessa? [Ditecelo,] se siete veridici”"},{"number":26,"text":"Di': “La conoscenza [di ciò] appartiene ad Allah. Io non sono altro che un ammonitore esplicito”"},{"number":27,"text":"Quando la vedranno da vicino, saranno stravolti i visi dei miscredenti e sarà detto loro: “Ecco ciò che vi ostinavate a chiedere!”"},{"number":28,"text":"Di': “Cosa credete? Sia che Allah faccia perire me e quelli che sono con me sia che ci usi misericordia, chi potrà proteggere i miscredenti da un doloroso castigo?”"},{"number":29,"text":"Di': “Egli è il Compassionevole! Crediamo in Lui e in Lui confidiamo. Presto saprete chi è in errore evidente”"},{"number":30,"text":"Di': “Cosa credete? Se la vostra acqua rientrasse nelle profondità [della terra] chi vi procurerebbe acqua sorgiva?”"}]}