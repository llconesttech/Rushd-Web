{"number":51,"edition":"it.piccardo","ayahs":[{"number":1,"text":"Per i venti che spargono"},{"number":2,"text":"per quelle che portano un carico"},{"number":3,"text":"per quelle che scivolano leggere"},{"number":4,"text":"per quelli che trasmettono l'ordine"},{"number":5,"text":"Quello che vi è stato promesso è vero"},{"number":6,"text":"e il Giudizio avverrà inevitabilmente"},{"number":7,"text":"Per il cielo solcato di percorsi"},{"number":8,"text":"invero avete opinioni contrastanti"},{"number":9,"text":"è maldisposto chi è maldisposto"},{"number":10,"text":"Maledetti i blasfemi"},{"number":11,"text":"che nell'abisso dimenticano"},{"number":12,"text":"Chiedono: “A quando il Giorno del Giudizio?”"},{"number":13,"text":"Il Giorno in cui saranno messi alla prova del Fuoco"},{"number":14,"text":"[sarà detto loro]: “Gustate la vostra prova! Ecco quello che volevate affrettare!”"},{"number":15,"text":"I timorati staranno tra i giardini e le fonti"},{"number":16,"text":"prendendo ciò che il Signore darà loro, poiché in passato facevano il bene"},{"number":17,"text":"dormivano poco di notte"},{"number":18,"text":"e all'alba imploravano il perdono"},{"number":19,"text":"e nei loro beni c'era un diritto per il mendicante e il diseredato"},{"number":20,"text":"Sulla terra ci sono segni per coloro che credono fermamente"},{"number":21,"text":"e anche in voi stessi. Non riflettete dunque"},{"number":22,"text":"Nel cielo c'è la vostra sussistenza e anche ciò che vi è stato promesso"},{"number":23,"text":"Per il Signore del cielo e della terra: tutto questo è vero come è vero che parlate"},{"number":24,"text":"Ti è giunta la storia degli ospiti onorati di Abramo"},{"number":25,"text":"Quando entrarono da lui dicendo: “Pace”, egli rispose: “Pace, o sconosciuti”"},{"number":26,"text":"Poi andò discretamente dai suoi e tornò con un vitello grasso"},{"number":27,"text":"e l'offrì loro... [Disse]: “Non mangiate nulla?”"},{"number":28,"text":"Ebbe allora paura di loro. Dissero: “Non aver paura”. Gli diedero la lieta novella di un figlio sapiente"},{"number":29,"text":"Venne dunque sua moglie gridando, colpendosi il volto e dicendo: “Sono una vecchia sterile!”"},{"number":30,"text":"Dissero: “Così ha comandato il tuo Signore. In verità Egli è il Saggio, il Sapiente”"},{"number":31,"text":"Disse [Abramo]: “O inviati, qual è la vostra missione?”"},{"number":32,"text":"Risposero: “Siamo stati inviati a un popolo di criminali"},{"number":33,"text":"per lanciare su di loro pietre d'argilla"},{"number":34,"text":"contrassegnate presso il tuo Signore, per coloro che eccedono”"},{"number":35,"text":"Ne facemmo uscire i credenti"},{"number":36,"text":"e non vi trovammo che una casa di sottomessi"},{"number":37,"text":"Colà lasciammo un segno per coloro che temono il castigo doloroso"},{"number":38,"text":"come in Mosè, quando lo inviammo a Faraone con autorità incontestabile"},{"number":39,"text":"ma volse le spalle insieme coi suoi. Disse: “È uno stregone o un posseduto”"},{"number":40,"text":"Afferrammo lui e le sue truppe e li gettammo nei flutti, per il suo comportamento biasimevole"},{"number":41,"text":"E [ci fu segno] negli Âd, quando inviammo contro di loro il vento devastante"},{"number":42,"text":"che nulla lasciava sul suo percorso senza ridurlo in polvere"},{"number":43,"text":"E [ci fu segno] nei Thamûd, quando fu detto loro: “Godete per un periodo”"},{"number":44,"text":"Trasgredirono l'ordine del loro Signore. Li colpì una folgore mentre ancora guardavano"},{"number":45,"text":"e non poterono restare in piedi né essere soccorsi"},{"number":46,"text":"Già [distruggemmo] il popolo di Noè: erano gente malvagia"},{"number":47,"text":"Il cielo lo abbiamo costruito con la Nostra potenza e [costantemente] lo estendiamo nell'immensità"},{"number":48,"text":"la terra l'abbiamo distesa, e quanto bene la distendemmo"},{"number":49,"text":"Di ogni cosa creammo una coppia, affinché possiate riflettere"},{"number":50,"text":"“Accorrete allora verso Allah! In verità io sono per voi un ammonitore esplicito da parte Sua"},{"number":51,"text":"Non associate altra divinità ad Allah. In verità io sono per voi un ammonitore esplicito da parte Sua.”"},{"number":52,"text":"Non mai giunse un messaggero a quelli che li precedettero senza che gli dicessero: “Sei uno stregone, un pazzo!”"},{"number":53,"text":"È questo quel che si sono tramandati ? È davvero gente ribelle"},{"number":54,"text":"Volgi loro le spalle: non sarai biasimato"},{"number":55,"text":"e ricorda, ché il ricordo giova ai credenti"},{"number":56,"text":"È solo perché Mi adorassero che ho creato i dèmoni e gli uomini"},{"number":57,"text":"Non chiedo loro nessun sostentamento e non chiedo che Mi nutrano"},{"number":58,"text":"In verità Allah è il Sostentatore, il Detentore della forza, l'Irremovibile"},{"number":59,"text":"Coloro che saranno stati ingiusti avranno la stessa sorte che toccò ai loro simili: non cerchino quindi di affrettarla"},{"number":60,"text":"Guai a coloro che non credono, per via del Giorno di cui sono stati minacciati"}]}