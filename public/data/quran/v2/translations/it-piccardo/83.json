{"number":83,"edition":"it.piccardo","ayahs":[{"number":1,"text":"Guai ai frodatori"},{"number":2,"text":"che quando comprano esigono colma la misura"},{"number":3,"text":"ma quando sono loro a misurare o a pesare, truffano"},{"number":4,"text":"Non pensano che saranno resuscitati"},{"number":5,"text":"in un Giorno terribile"},{"number":6,"text":"il Giorno in cui le genti saranno ritte davanti al Signore dei mondi"},{"number":7,"text":"No, in verità, il registro dei peccatori è nella Segreta"},{"number":8,"text":"e chi mai ti farà comprendere cos'è la Segreta"},{"number":9,"text":"È uno scritto vergato"},{"number":10,"text":"Guai, in quel Giorno, a coloro che tacciano di menzogna"},{"number":11,"text":"che tacciano di menzogna il Giorno del Giudizio"},{"number":12,"text":"Non lo taccia di menzogna altri che il peccatore inveterato"},{"number":13,"text":"che, quando gli sono recitati i Nostri versetti, dice: “Favole degli antichi!”"},{"number":14,"text":"Niente affatto: è piuttosto quello che fanno che copre i loro cuori"},{"number":15,"text":"Niente affatto: in verità in quel Giorno un velo li escluderà dal vedere il loro Signore"},{"number":16,"text":"e poi cadranno nella Fornace"},{"number":17,"text":"Sarà detto loro: “Ecco quello che tacciavate di menzogna!”"},{"number":18,"text":"Niente affatto: il registro dei caritatevoli sarà nelle Altezze"},{"number":19,"text":"E chi mai ti farà comprendere cosa sono le Altezze"},{"number":20,"text":"È uno scritto vergato"},{"number":21,"text":"I ravvicinati ne renderanno testimonianza"},{"number":22,"text":"I giusti saranno nella delizia"},{"number":23,"text":"[appoggiati] su alti divani guarderanno"},{"number":24,"text":"Sui loro volti vedrai il riflesso della Delizia"},{"number":25,"text":"Berranno un nettare puro, suggellato"},{"number":26,"text":"con suggello di muschio - che vi aspirino coloro che ne sono degni"},{"number":27,"text":"[un nettare] mescolato con Tasnîm"},{"number":28,"text":"fonte di cui berranno i ravvicinati"},{"number":29,"text":"Invero i malvagi schernivano i credenti"},{"number":30,"text":"quando passavano nei loro pressi si davano occhiate"},{"number":31,"text":"ritornando dalla loro gente, si burlavano di loro"},{"number":32,"text":"e quando li vedevano, dicevano: “Davvero sono fuorviati!”"},{"number":33,"text":"Certo non hanno avuto l'incarico di vegliare su di loro"},{"number":34,"text":"Oggi invece sono i credenti a ridere dei miscredenti"},{"number":35,"text":"[appoggiati] su alti divani guarderanno"},{"number":36,"text":"I miscredenti non sono forse compensati per quello che hanno fatto"}]}