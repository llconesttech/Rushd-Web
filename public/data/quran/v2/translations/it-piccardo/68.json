{"number":68,"edition":"it.piccardo","ayahs":[{"number":1,"text":"Nûn. Per il calamo e ciò che scrivono"},{"number":2,"text":"Per Grazia di Allah tu non sei un folle"},{"number":3,"text":"e in verità ci sarà per te infinita ricompensa"},{"number":4,"text":"e in verità di un'immensa grandezza è il tuo carattere"},{"number":5,"text":"Vedrai, e pure loro vedranno"},{"number":6,"text":"chi di voi ha perso la ragione"},{"number":7,"text":"Il tuo Signore ben conosce chi si allontana dalla Sua via e ben conosce coloro che seguono la retta via"},{"number":8,"text":"Non obbedire a coloro che tacciano di menzogna"},{"number":9,"text":"Vorrebbero che tu fossi accondiscendente e allora sarebbero accondiscendenti anche loro"},{"number":10,"text":"Non dare ascolto ad alcun miserabile spergiuro"},{"number":11,"text":"al diffamatore, seminatore di maldicenza"},{"number":12,"text":"a quel grande nemico del bene, trasgressore, peccatore"},{"number":13,"text":"arrogante e persino bastardo"},{"number":14,"text":"[Non dargli ascolto,] anche se possiede ricchezze e progenie"},{"number":15,"text":"Quando i nostri versetti gli sono recitati, dice: “Favole degli antichi!”"},{"number":16,"text":"Lo marchieremo sul grugno"},{"number":17,"text":"Li abbiamo messi alla prova come abbiamo messo alla prova quelli del giardino che avevano giurato di fare il raccolto al mattino"},{"number":18,"text":"senza formulare riserva"},{"number":19,"text":"Venne un uragano, proveniente dal tuo Signore, mentre dormivano"},{"number":20,"text":"e al mattino fu come se [il giardino] fosse stato falciato"},{"number":21,"text":"L'indomani si chiamarono gli uni con gli altri, di buon mattino"},{"number":22,"text":"“Andate di buon'ora alla vostra piantagione, se volete raccogliere”"},{"number":23,"text":"Andarono parlando tra loro a bassa voce"},{"number":24,"text":"“Che oggi non si presenti a voi un povero!”"},{"number":25,"text":"Uscirono di buon'ora, in preda all'avarizia, pur avendo i mezzi [per fare l'elemosina]"},{"number":26,"text":"Quando poi videro [quel che era avvenuto], dissero: “Davvero abbiamo sbagliato [strada]"},{"number":27,"text":"[Ma poi convennero:] Siamo rovinati”"},{"number":28,"text":"Il più equilibrato tra loro disse: “Non vi avevo forse avvertito di rendere gloria ad Allah?”"},{"number":29,"text":"Dissero: “Gloria al nostro Signore, invero siamo stati ingiusti”"},{"number":30,"text":"Si volsero poi gli uni agli altri, biasimandosi a vicenda"},{"number":31,"text":"Dissero: “Guai a noi, invero siamo stati iniqui"},{"number":32,"text":"È possibile che il nostro Signore ci compensi di questo con qualcosa di migliore. Noi bramiamo il nostro Signore”"},{"number":33,"text":"Questo fu il castigo, ma il castigo dell'altra vita è ancora maggiore, se solo lo sapessero"},{"number":34,"text":"I devoti avranno presso il loro Signore i Giardini della Delizia"},{"number":35,"text":"Tratteremo i sottomessi come i criminali"},{"number":36,"text":"Che cosa vi prende? Come giudicate"},{"number":37,"text":"Avete forse una Scrittura che vi istruisca"},{"number":38,"text":"e in cui troviate quel che desiderate"},{"number":39,"text":"Ci siamo forse legati a voi con solenni giuramenti che Ci impegnino fino al Giorno della Resurrezione, a darvi quello che chiederete"},{"number":40,"text":"Interpellali su chi di loro se ne faccia garante"},{"number":41,"text":"Oppure, hanno forse degli [dèi] associati? Allora facciano venire i loro associati, se sono sinceri"},{"number":42,"text":"Il Giorno in cui affronteranno gli orrori, saranno chiamati a prosternarsi, ma non potranno farlo"},{"number":43,"text":"saranno bassi i loro sguardi e saranno coperti di ignominia. Eppure furono chiamati a prosternarsi quando ancora erano sani e salvi"},{"number":44,"text":"LasciaMi solo con coloro che tacciano di menzogna questo Discorso. Li condurremo passo passo per vie che non conoscono"},{"number":45,"text":"Concedo loro una dilazione: in verità il Mio piano è infallibile"},{"number":46,"text":"Forse chiedi loro un compenso che li gravi di un peso insopportabile"},{"number":47,"text":"Forse possiedono l'invisibile e lo descrivono"},{"number":48,"text":"Sopporta dunque con pazienza il Decreto del tuo Signore e non essere come l'uomo della balena, che invocò al colmo dell'angoscia"},{"number":49,"text":"Se una grazia del tuo Signore non lo avesse toccato, sarebbe stato gettato sulla riva deserta, reietto"},{"number":50,"text":"Poi il suo Signore lo scelse e ne fece uno dei giusti"},{"number":51,"text":"Manca poco che i miscredenti ti trapassino con gli sguardi, quando sentono il Monito; dicono: “Davvero è uno posseduto!”"},{"number":52,"text":"Ma questo [Corano] non è che un Monito per il Creato"}]}