{"number":19,"edition":"it.piccardo","ayahs":[{"number":1,"text":"Kâf, Hâ', Ya', Aîn, Sâd"},{"number":2,"text":"[Questo è il] racconto della Misericordia del tuo Signore verso il Suo servo Zaccaria"},{"number":3,"text":"quando invocò il suo Signore con un'invocazione segreta"},{"number":4,"text":"dicendo: “O Signor mio, già sono stanche le mie ossa e sul mio capo brilla la canizie e non sono mai stato deluso invocandoti, o mio Signore"},{"number":5,"text":"Mia moglie è sterile e temo [il comportamento] dei miei parenti dopo di me: concedimi, da parte Tua, un erede"},{"number":6,"text":"che erediti da me ed erediti dalla famiglia di Giacobbe. Fa', mio Signore, che sia a Te gradito!”"},{"number":7,"text":"“O Zaccaria, ti diamo la lieta novella di un figlio. Il suo nome sarà Giovanni. A nessuno, in passato, imponemmo lo stesso nome.”"},{"number":8,"text":"Disse: “Come potrò mai avere un figlio? Mia moglie è sterile e la vecchiaia mi ha rinsecchito”"},{"number":9,"text":"Rispose: “È così! Il tuo Signore ha detto: \"Ciò è facile per me: già una volta ti ho creato quando non esistevi\"”"},{"number":10,"text":"Disse [Zaccaria]: “Dammi un segno, mio Signore!”. Rispose: “Il tuo segno sarà che, pur essendo sano, non potrai parlare alla gente per tre notti”"},{"number":11,"text":"Uscì dall'oratorio verso la sua gente e indicò loro di rendere gloria [al Signore] al mattino e alla sera"},{"number":12,"text":"“O Giovanni, tienti saldamente alla Scrittura.” E gli demmo la saggezza fin da fanciullo"},{"number":13,"text":"tenerezza da parte Nostra e purezza. Era uno dei timorati"},{"number":14,"text":"amorevole con i suoi genitori, né violento, né disobbediente"},{"number":15,"text":"Pace su di lui, nel giorno in cui nacque, in quello della sua morte e nel Giorno in cui sarà risuscitato a [nuova] vita"},{"number":16,"text":"Ricorda Maria nel Libro, quando si allontanò dalla sua famiglia, in un luogo ad oriente"},{"number":17,"text":"Tese una cortina tra sé e gli altri. Le inviammo il Nostro Spirito che assunse le sembianze di un uomo perfetto"},{"number":18,"text":"Disse [Maria]: “Mi rifugio contro di te presso il Compassionevole, se sei [di Lui] timorato!”"},{"number":19,"text":"Rispose: “Non sono altro che un messaggero del tuo Signore, per darti un figlio puro”"},{"number":20,"text":"Disse: “Come potrei avere un figlio, ché mai un uomo mi ha toccata e non sono certo una libertina?”"},{"number":21,"text":"Rispose: “È così. Il tuo Signore ha detto: \"Ciò è facile per Me... Faremo di lui un segno per le genti e una misericordia da parte Nostra. È cosa stabilita\"”"},{"number":22,"text":"Lo concepì e, in quello stato, si ritirò in un luogo lontano"},{"number":23,"text":"I dolori del parto la condussero presso il tronco di una palma. Diceva: “Me disgraziata! Fossi morta prima di ciò e fossi già del tutto dimenticata!”"},{"number":24,"text":"Fu chiamata da sotto: “Non ti affliggere, ché certo il tuo Signore ha posto un ruscello ai tuoi piedi"},{"number":25,"text":"scuoti il tronco della palma: lascerà cadere su di te datteri freschi e maturi"},{"number":26,"text":"Mangia, bevi e rinfrancati. Se poi incontrerai qualcuno, di': \"Ho fatto un voto al Compassionevole e oggi non parlerò a nessuno\"”"},{"number":27,"text":"Tornò dai suoi portando [il bambino]. Dissero: “O Maria, hai commesso un abominio"},{"number":28,"text":"O sorella di Aronne, tuo padre non era un empio, né tua madre una libertina”"},{"number":29,"text":"Maria indicò loro [il bambino]. Dissero: “Come potremmo parlare con un infante nella culla?”"},{"number":30,"text":"[Ma Gesù] disse: “In verità, sono un servo di Allah. Mi ha dato la Scrittura e ha fatto di me un profeta"},{"number":31,"text":"Mi ha benedetto ovunque sia e mi ha imposto l'orazione e la decima finché avrò vita"},{"number":32,"text":"e la bontà verso colei che mi ha generato. Non mi ha fatto né violento, né miserabile"},{"number":33,"text":"Pace su di me, il giorno in cui sono nato, il giorno in cui morrò e il Giorno in cui sarò resuscitato a nuova vita”"},{"number":34,"text":"Questo è Gesù, figlio di Maria, parola di verità della quale essi dubitano"},{"number":35,"text":"Non si addice ad Allah prendersi un figlio. Gloria a Lui! Quando decide qualcosa dice: “Sii!” ed essa è"},{"number":36,"text":"“In verità, Allah è il mio e vostro Signore, adorateLo! Questa è la retta via.”"},{"number":37,"text":"Poi le sette furono in disaccordo tra loro. Guai a coloro che non credono, quando compariranno nel Giorno terribile"},{"number":38,"text":"Ah, come vedranno e intenderanno nel Giorno in cui saranno ricondotti a Noi! Ma gli ingiusti, oggi, sono in palese errore"},{"number":39,"text":"Avvertili del Giorno del Rimorso, in cui sarà emesso l'Ordine, mentre essi saranno distratti e non credenti"},{"number":40,"text":"Siamo Noi che erediteremo la terra e quanti che vi stanno sopra, e a Noi saranno ricondotti"},{"number":41,"text":"Ricorda nel Libro Abramo. In verità era un veridico, un profeta"},{"number":42,"text":"Disse a suo padre: “O padre, perché adori ciò che non vede e non sente e non può proteggerti da alcunché"},{"number":43,"text":"O padre, mi è stata data una scienza che tu non hai avuto, seguimi e ti condurrò sulla retta via"},{"number":44,"text":"O padre, non adorare Satana: egli è sempre disobbediente al Compassionevole"},{"number":45,"text":"O padre, temo che ti giunga un castigo del Compassionevole e che tu divenga uno dei prossimi di Satana”"},{"number":46,"text":"Disse: “O Abramo, hai in odio i miei dèi? Se non desisti, ti lapiderò. Allontanati per qualche tempo”"},{"number":47,"text":"Rispose: “Pace su di te, implorerò per te il perdono del mio Signore, poiché Egli è sollecito nei miei confronti"},{"number":48,"text":"Mi allontano da voi e da ciò che adorate all'infuori di Allah. Mi rivolgo al Signore, ché certamente non sarò infelice nella mia invocazione al mio Signore”"},{"number":49,"text":"Quando poi si fu allontanato da loro e da quello che adoravano all'infuori di Allah, gli donammo Isacco e Giacobbe ed entrambi li facemmo profeti"},{"number":50,"text":"Concedemmo loro la Nostra misericordia e un sublime, veritiero eloquio"},{"number":51,"text":"Ricorda Mosè, nel Libro. In verità era un eletto, un messaggero, un profeta"},{"number":52,"text":"Lo chiamammo dalla parte destra del Monte e lo facemmo avvicinare in confidenza"},{"number":53,"text":"E come misericordia da parte Nostra, gli demmo suo fratello Aronne, come profeta"},{"number":54,"text":"Ricorda Ismaele, nel Libro. In verità, era sincero nella sua promessa, era un messaggero, un profeta"},{"number":55,"text":"Imponeva alla sua famiglia l'orazione e la decima ed era gradito al suo Signore"},{"number":56,"text":"Ricorda Idris, nel Libro. In verità era veridico, un profeta"},{"number":57,"text":"Lo elevammo in alto luogo"},{"number":58,"text":"Essi sono coloro che Allah ha colmato [della Sua grazia] tra i profeti discendenti di Adamo, tra coloro che portammo con Noè, tra i discendenti di Abramo e di Israele e tra coloro che abbiamo guidato e scelto. Quando venivano recitati loro i segni del Compassionevole, cadevano in prosternazione, piangendo"},{"number":59,"text":"Coloro che vennero dopo di loro tralasciarono l'orazione, e si abbandonarono alle passioni. Incontreranno la perdizione"},{"number":60,"text":"Coloro che invece si pentono, credono e compiono il bene, entreranno nel Giardino e non subiranno alcun torto"},{"number":61,"text":"nei Giardini di Eden, che il Compassionevole ha promesso ai Suoi servi che [hanno creduto] nell'invisibile, ai Suoi servi, ché la Sua promessa è imminente"},{"number":62,"text":"e non ascolteranno colà nessun discorso vano, ma solo: “Pace!”, e verranno sostentati al mattino e alla sera"},{"number":63,"text":"Questo è il Giardino che faremo ereditare ai nostri servi che saranno stati timorati"},{"number":64,"text":"“Noi scendiamo solo per ordine del tuo Signore. A Lui appartiene tutto quello che ci sta innanzi, tutto quello che è dietro di noi e ciò che vi è frammezzo. Il tuo Signore non è immemore.”"},{"number":65,"text":"È il Signore dei cieli e della terra e di tutto ciò che vi è frammezzo, adoraLo dunque e persevera nell'adorazione. Conosci qualcuno che abbia il Suo stesso nome"},{"number":66,"text":"Dice l'uomo: “Quando sarò morto, chi mi riporterà alla vita?”"},{"number":67,"text":"Non si ricorda l'uomo che fummo Noi a crearlo quando ancora non era nulla"},{"number":68,"text":"Per il tuo Signore, li riuniremo insieme ai diavoli e poi li condurremo, inginocchiati, attorno all'Inferno"},{"number":69,"text":"Quindi trarremo da ogni gruppo quello che fu più arrogante verso il Compassionevole"},{"number":70,"text":"ché meglio di tutti conosciamo coloro che più meritano di bruciarvi"},{"number":71,"text":"Nessuno di voi mancherà di passarvi: ciò è fermamente stabilito dal tuo Signore"},{"number":72,"text":"Salveremo coloro che Ci hanno temuto e lasceremo gli ingiusti in ginocchio"},{"number":73,"text":"Quando vengono recitati i Nostri chiari versetti, i miscredenti dicono a coloro che credono: “Quale dei due partiti ha miglior posizione e buona compagnia?”"},{"number":74,"text":"Quante generazioni abbiamo annientato prima di loro, più ricche di beni e di prestigio"},{"number":75,"text":"Di': “Che il Compassionevole prolunghi [la vita] di coloro che sono sviati, finché non vedranno il castigo e l'Ora che li minaccia. Sapranno allora chi si trova nella peggiore situazione e [chi ha] la compagine più debole”"},{"number":76,"text":"Allah rafforza la guida di quelli che seguono la retta via. Le buone tracce che restano sono le migliori, per la ricompensa e per il miglior esito presso Allah"},{"number":77,"text":"Che ti sembra di colui che ha rinnegato i Nostri segni, asserendo: “Certo avrò beni e figli”"},{"number":78,"text":"Conosce il mistero o ha stretto un patto con il Compassionevole"},{"number":79,"text":"Certo che no! Annoteremo quello che dice, e molto accresceremo il suo tormento"},{"number":80,"text":"Saremo Noi ad ereditare ciò di cui parla, e si presenterà da solo dinnanzi a Noi"},{"number":81,"text":"Si sono presi dèi, all'infuori di Allah, [sperando] che fossero loro d'aiuto"},{"number":82,"text":"Invece no! Essi rifiuteranno la loro adorazione e saranno loro nemici"},{"number":83,"text":"Non vedi, che abbiamo mandato i diavoli contro i miscredenti, per incitarli con forza"},{"number":84,"text":"Non aver fretta di combatterli. Siamo Noi a tenere il computo"},{"number":85,"text":"Il Giorno in cui riuniremo i timorati presso il Compassionevole, come invitati d'onore"},{"number":86,"text":"e spingeremo i malvagi nell'Inferno, come [bestie] all'abbeveratoio"},{"number":87,"text":"non beneficeranno di nessuna intercessione, a parte colui che avrà fatto un patto con il Compassionevole"},{"number":88,"text":"Dicono: “Allah Si è preso un figlio”"},{"number":89,"text":"Avete detto qualcosa di mostruoso"},{"number":90,"text":"Manca poco che si spacchino i cieli, si apra la terra e cadano a pezzi le montagne"},{"number":91,"text":"perché attribuiscono un figlio al Compassionevole"},{"number":92,"text":"Non si addice al Compassionevole, prenderSi un figlio"},{"number":93,"text":"Tutte le creature dei cieli e della terra si presentano come servi al Compassionevole"},{"number":94,"text":"Egli li ha contati e tiene il conto"},{"number":95,"text":"e nel Giorno della Resurrezione ognuno si presenterà da solo, davanti a Lui"},{"number":96,"text":"In verità il Compassionevole concederà il Suo Amore a coloro che credono e compiono il bene"},{"number":97,"text":"Lo rendemmo facile alla tua lingua, perché tu annunci la lieta novella ai timorati e avverta il popolo ostile"},{"number":98,"text":"Quante generazioni facemmo perire prima di loro! Ne puoi ritrovare anche uno solo o sentire il minimo bisbiglio"}]}