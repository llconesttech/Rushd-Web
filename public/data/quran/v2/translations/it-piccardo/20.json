{"number":20,"edition":"it.piccardo","ayahs":[{"number":1,"text":"Tâ-Hâ"},{"number":2,"text":"Non abbiamo fatto scendere il Corano su di te per renderti infelice"},{"number":3,"text":"ma come Monito per chi ha timore [di Allah]"},{"number":4,"text":"sceso da parte di Colui Che ha creato la terra e gli alti cieli"},{"number":5,"text":"Il Compassionevole Si è innalzato sul Trono"},{"number":6,"text":"Appartiene a Lui quello che è nei cieli e quello che sta sulla terra, quello che vi è frammezzo e nel sottosuolo"},{"number":7,"text":"[È inutile che] parli ad alta voce, ché in verità Egli conosce il segreto, anche il più nascosto"},{"number":8,"text":"Allah, non c'è dio all'infuori di Lui! A Lui appartengono i nomi più belli"},{"number":9,"text":"Ti è giunta la storia di Mosè"},{"number":10,"text":"Quando vide un fuoco, disse alla sua famiglia: “Aspettate! Ho avvistato un fuoco, forse [potrò] portarvene un tizzone o trovare nei suoi pressi una guida”"},{"number":11,"text":"Quando vi giunse, sentì chiamare: “O Mosè"},{"number":12,"text":"in verità sono il tuo Signore. Levati i sandali, ché sei nella valle santa di Tuwâ"},{"number":13,"text":"Io ti ho scelto. Ascolta ciò che sta per esserti rivelato"},{"number":14,"text":"In verità, Io sono Allah: non c'è dio all'infuori di Me. AdoraMi ed esegui l'orazione per ricordarti di Me"},{"number":15,"text":"In verità, l'Ora è imminente anche se la tengo celata, affinché ogni anima sia compensata delle opere sue"},{"number":16,"text":"Non lasciare che ti ostacoli colui che non crede in essa ed è incline alle sue passioni, ché altrimenti periresti"},{"number":17,"text":"O Mosè, cosa tieni nella tua mano destra?”"},{"number":18,"text":"Disse: “È il mio bastone, mi ci appoggio, e faccio cadere foglie [degli alberi] per i miei montoni e mi serve anche per altre cose”"},{"number":19,"text":"Disse [Allah]: “Gettalo, Mosè”"},{"number":20,"text":"Lo gettò ed ecco che divenne un serpente che strisciava veloce"},{"number":21,"text":"Disse [Allah]: “Afferralo e non temere: gli daremo la sua forma originaria"},{"number":22,"text":"Stringi la mano sotto l'ascella: ne uscirà bianca, senza alcun male. Ecco un altro segno"},{"number":23,"text":"per mostrarti altri Nostri segni ben più grandi"},{"number":24,"text":"Vai da Faraone. In verità si è ribellato”"},{"number":25,"text":"Disse: “Aprimi il petto, Signore"},{"number":26,"text":"facilita il mio compito"},{"number":27,"text":"e sciogli il nodo della mia lingua"},{"number":28,"text":"sì che possano capire il mio dire"},{"number":29,"text":"concedimi in aiuto uno della mia famiglia"},{"number":30,"text":"Aronne, mio fratello"},{"number":31,"text":"Accresci con lui la mia forza"},{"number":32,"text":"e associalo alla mia missione"},{"number":33,"text":"perché possiamo renderTi gloria molto"},{"number":34,"text":"e perché possiamo ricordarTi molto"},{"number":35,"text":"e in verità, Tu sempre ci osserverai”"},{"number":36,"text":"Disse: “O Mosè, la tua richiesta è esaudita"},{"number":37,"text":"Già innanzi ti favorimmo"},{"number":38,"text":"quando ispirammo a tua madre quello che le fu ispirato"},{"number":39,"text":"Mettilo in una cesta e gettala nell'acqua, così che le onde la riportino a riva ove lo raccoglierà un Mio e suo nemico\". Ho posto su di te il Mio [sguardo] amorevole, affinché tu venissi allevato sotto il Mio occhio"},{"number":40,"text":"Passava tua sorella e disse: \"Posso indicarvi chi potrà occuparsene\". E ti riportammo a tua madre, perché si consolassero i suoi occhi e più non si affliggesse. Uccidesti un uomo: ti cavammo d'impaccio e ti imponemmo molte prove. Rimanesti per anni presso la gente di Madyan. Poi venisti fin qui, o Mosè, per una predestinazione"},{"number":41,"text":"Ti ho scelto per Me"},{"number":42,"text":"Va' con tuo fratello con i segni Miei e non trascurate di ricordarMi"},{"number":43,"text":"Andate da Faraone: in verità si è ribellato"},{"number":44,"text":"Parlategli con dolcezza. Forse ricorderà o temerà [Allah]”"},{"number":45,"text":"Dissero: “O Signor nostro, temiamo che si scagli contro di noi o che accresca la ribellione”"},{"number":46,"text":"Rispose: “Non temete. Io sono con voi: [tutto] odo e vedo"},{"number":47,"text":"Andate pure da lui e ditegli: In verità, siamo due messaggeri del tuo Signore. Lascia partire con noi i Figli di Israele e non tormentarli più. Siamo venuti da te con un segno da parte del tuo Signore. Pace, su chi segue la retta via"},{"number":48,"text":"In verità ci è stato rivelato, che il castigo sarà per chi nega e volge le spalle!\"”"},{"number":49,"text":"Disse [Faraone]: “O Mosè, chi è il vostro Signore?”"},{"number":50,"text":"Rispose:“Il nostro Signore è Colui Che ha dato ad ogni cosa la sua propria natura e poi l'ha guidata sulla retta via”"},{"number":51,"text":"Disse: “Cosa ne è delle generazioni antiche?”"},{"number":52,"text":"Rispose: “La conoscenza di ciò è in una Scrittura presso il mio Signore. Il mio Signore non sbaglia e non dimentica”"},{"number":53,"text":"È Lui Che vi ha dato la terra come culla e vi ha tracciato sentieri e dal cielo fa scendere l'acqua, per mezzo della quale facciamo germinare diverse specie di piante"},{"number":54,"text":"Mangiatene e fatevi pascolare il vostro bestiame. Ecco segni per coloro che hanno intelletto"},{"number":55,"text":"Da essa vi abbiamo creati, in essa vi faremo ritornare e da essa vi trarremo un'altra volta"},{"number":56,"text":"Gli mostrammo tutti i Nostri segni, ma li ha tacciati di menzogna e rinnegati"},{"number":57,"text":"Disse: “O Mosè, sei venuto per cacciarci dalla nostra terra con la tua magia"},{"number":58,"text":"Allora ti opporremo una magia simile. Fissa per te e per noi un incontro in un luogo appropriato, noi non mancheremo e tu neppure”"},{"number":59,"text":"Rispose: “L'incontro sarà nel giorno della festa. Che la gente sia riunita al mattino”"},{"number":60,"text":"Si ritirò Faraone, preparò i suoi artifici e poi si presentò"},{"number":61,"text":"Disse Mosè: “Guai a voi, non inventate menzogne contro Allah: vi annienterebbe per punizione. Chi inventa menzogne è certamente perduto”"},{"number":62,"text":"Discussero in proposito [i maghi], in segreti conciliaboli"},{"number":63,"text":"Dissero: “Quei due sono sicuramente due maghi che vogliono cacciarvi dalla vostra terra con la magia e cancellare la vostra esemplare dottrina”"},{"number":64,"text":"“Riunite i vostri incantesimi e venite in fila. Chi avrà oggi il sopravvento sarà il vincitore.”"},{"number":65,"text":"Dissero: “Getti tu, Mosè, o gettiamo noi per primi?”"},{"number":66,"text":"Disse: “Gettate pure!”. Ed ecco che gli parve che le loro corde e i loro bastoni si mettessero a correre, per effetto di magia"},{"number":67,"text":"Mosè ne fu intimorito nell'intimo"},{"number":68,"text":"Gli dicemmo: “Non aver paura. Avrai il sopravvento"},{"number":69,"text":"Getta quello che c'è nella tua mano destra: divorerà quello che han fatto, perché quello che han fatto è artificio di mago; e il mago, ovunque vada, non avrà riuscita”"},{"number":70,"text":"I maghi caddero in prosternazione e dissero: “Crediamo nel Signore di Aronne e di Mosè”"},{"number":71,"text":"Disse [Faraone]: “Crederete in lui, prima che io ve lo permetta? È certo lui il vostro maestro che vi ha insegnato la magia. Vi farò tagliare mani e piedi alternati e vi farò crocifiggere a tronchi di palma e capirete chi di noi è più duro e pertinace nel castigo”"},{"number":72,"text":"Dissero: “Non ti potremmo mai preferire a quello che ci è stato provato e a Colui Che ci ha creati. Attua pure quello che hai deciso. Le tue decisioni non riguardano che questa vita"},{"number":73,"text":"In verità noi crediamo nel nostro Signore, ché ci perdoni i nostri peccati e la magia che ci hai imposto. Allah è migliore e duraturo”"},{"number":74,"text":"Chi si presenterà empio al suo Signore, certamente avrà l'Inferno dove non morirà, né vivrà"},{"number":75,"text":"Chi [invece] si presenterà a Lui credente, e avrà compiuto opere buone... ecco coloro che avranno l'onore più grande"},{"number":76,"text":"i Giardini di Eden dove scorrono i ruscelli e in cui rimarranno in perpetuo. Questo è il compenso per chi si purifica"},{"number":77,"text":"In verità, ispirammo questo a Mosè: “Parti durante la notte, alla testa dei Miei servi e apri per loro una strada asciutta nel mare: non devi temere che vi raggiungano, non aver alcun timore”"},{"number":78,"text":"Li inseguì Faraone con i suoi armati e furono sommersi dalle onde"},{"number":79,"text":"Faraone sviò la sua gente e non la guidò [al bene]"},{"number":80,"text":"O Figli di Israele, vi liberammo dal vostro nemico e vi demmo convegno sul lato destro del Monte. Facemmo scendere su di voi la manna e le quaglie"},{"number":81,"text":"“Mangiate le ottime cose di cui vi abbiamo provveduto e non ribellatevi o la Mia collera sarà su di voi, e colui sul quale si abbatte la Mia collera è destinato all'abisso!”"},{"number":82,"text":"In verità, Io sono Colui che assolve chi si pente, crede, compie il bene e poi segue la retta via"},{"number":83,"text":"“Cos'è che ti ha spinto a sopravanzare il tuo popolo, o Mosè?”"},{"number":84,"text":"Rispose: “Essi sono sui miei passi. Mi sono affrettato verso di Te, o Signore, per compiacerTi”"},{"number":85,"text":"Disse: “In tua assenza abbiamo tentato la tua gente e il Sâmirî li ha traviati”"},{"number":86,"text":"Ritornò Mosè al suo popolo pieno di collera e dispiacere, disse: “O popol mio, non vi ha fatto il vostro Signore una bella promessa? [L'attesa] del patto era troppo lunga per voi? Avete voluto che fosse su di voi la collera del vostro Signore e così avete mancato alla promessa che mi avevate fatto?”"},{"number":87,"text":"Dissero: “Non è per nostra volontà che abbiamo mancato alla promessa. Eravamo appesantiti dai gioielli di quella gente. Li abbiamo buttati, il Sâmirî li ha gettati"},{"number":88,"text":"e ne ha tratto un vitello dal corpo mugghiante”. E [tutti] dissero: “È il vostro dio, il dio di Mosè. [Mosè] ha dimenticato [di informarvene]!”"},{"number":89,"text":"Che? Non vedevano che quello non poteva rispondere e non poteva apportar loro né danno, né giovamento"},{"number":90,"text":"Già Aronne li aveva avvertiti: “O popol mio, siete caduti nella tentazione! Il Compassionevole è veramente il vostro Signore. Seguitemi allora, e obbedite ai miei ordini”"},{"number":91,"text":"Risposero: “Non cesseremo di adorarlo, finché Mosè non sarà di ritorno”"},{"number":92,"text":"Disse [Mosè]: “O Aronne, cosa ti ha impedito, quando li hai visti sviarsi"},{"number":93,"text":"Perché non mi hai raggiunto? Hai disobbedito ai miei ordini?”"},{"number":94,"text":"Rispose: “O figlio di mia madre, non prendermi per la barba o per i capelli. Temevo che avresti detto: \"Hai creato una divisione tra i Figli di Israele e non hai obbedito alle mie parole\"”"},{"number":95,"text":"Disse [Mosè]: “E tu, Sâmirî, qual era il tuo disegno?”"},{"number":96,"text":"Rispose: “Ho visto quello che non hanno visto, ho preso un pugno di polvere dalla traccia dell'Inviato e l'ho gettata, questo mi ha suggerito l'animo mio”"},{"number":97,"text":"“Vattene - disse [Mosè] - \"Per [tutta] la vita dovrai avvertire: Non toccatemi\". Sei destinato ad un incontro cui non potrai mancare! Guarda il dio che hai adorato assiduamente: lo bruceremo e disperderemo [le ceneri] nel mare"},{"number":98,"text":"In verità, il vostro Dio è Allah, al di fuori del Quale non c'è divinità alcuna. Egli tutto abbraccia nella Sua Scienza.”"},{"number":99,"text":"Così ti raccontiamo le storie del passato. È un Monito da parte Nostra che ti abbiamo dato"},{"number":100,"text":"Chiunque se ne allontana, nel Giorno della Resurrezione porterà un fardello"},{"number":101,"text":"resteranno perpetuamente in quello stato. Che atroce fardello, nel Giorno della Resurrezione"},{"number":102,"text":"Nel Giorno in cui sarà soffiato nel Corno, riuniremo in quel Giorno i malvagi, [e avranno] gli occhi bluastri"},{"number":103,"text":"Bisbiglieranno tra loro: “Non siete rimasti [nella tomba] che dieci [giorni]”"},{"number":104,"text":"Conosciamo meglio [di chiunque altro] quello che diranno, quando il più ragionevole di loro, dirà: “Siete rimasti solo un giorno”"},{"number":105,"text":"Ti chiederanno [a proposito] delle montagne; di': “Il mio Signore le ridurrà in polvere"},{"number":106,"text":"e ne farà una pianura livellata"},{"number":107,"text":"dove non vedrai asperità o depressioni”"},{"number":108,"text":"In quel Giorno, seguiranno indefettibilmente colui che li avrà chiamati e abbasseranno le voci davanti al Compassionevole. Non sentirai altro che un mormorio"},{"number":109,"text":"In quel Giorno si potrà godere dell'intercessione solo con il permesso del Compassionevole e da parte di coloro le cui parole saranno da Lui accette"},{"number":110,"text":"Egli conosce quello che li precede e quello che li segue, mentre la loro scienza non può comprenderLo"},{"number":111,"text":"Si umilieranno i loro volti davanti al Vivente, Colui Che esiste di per Se stesso e per il Quale sussiste ogni cosa, mentre chi sarà carico di peccati si perderà"},{"number":112,"text":"e chi sarà stato credente e avrà compiuto il bene, non temerà alcun danno o ingiustizia"},{"number":113,"text":"Lo facemmo scendere [sotto forma di] Corano arabo, nel quale formulammo esplicite minacce. Chissà che non divengano timorati o che sia per essi un monito"},{"number":114,"text":"Sia esaltato Allah, il Re, il Vero. Non aver fretta di recitare, prima che sia conclusa la rivelazione, ma di': “Signor mio, accresci la mia scienza”"},{"number":115,"text":"Già imponemmo il patto ad Adamo, ma lo dimenticò, perché non ci fu in lui risolutezza"},{"number":116,"text":"E quando dicemmo agli angeli: “Prosternatevi davanti ad Adamo”, tutti si prosternarono, eccetto Iblis, che rifiutò"},{"number":117,"text":"Dicemmo: “O Adamo, in verità quello è un nemico manifesto, per te e per la tua sposa. Bada a che non vi tragga, entrambi, fuori dal Paradiso, ché in tal caso saresti infelice"},{"number":118,"text":"[Ti promettiamo che qui] non avrai mai fame e non sarai nudo"},{"number":119,"text":"non avrai mai sete e non soffrirai la calura del giorno”"},{"number":120,"text":"Gli sussurrò Satana: “O Adamo, vuoi che ti mostri l'albero dell'eternità e il regno imperituro?”"},{"number":121,"text":"Ne mangiarono entrambi e presero coscienza della loro nudità. Iniziarono a coprirsi intrecciando foglie del giardino. Adamo disobbedì al suo Signore e si traviò"},{"number":122,"text":"Lo scelse poi il suo Signore, accolse il suo pentimento e lo guidò"},{"number":123,"text":"e disse: “Scendete insieme! Sarete nemici gli uni degli altri. Quando poi vi giungerà una guida da parte mia... chi allora la seguirà non si svierà e non sarà infelice”"},{"number":124,"text":"Chi si sottrae al Mio Monito, avrà davvero vita miserabile e sarà resuscitato cieco nel Giorno della Resurrezione"},{"number":125,"text":"Dirà: “Signore! Perché mi hai resuscitato cieco quando prima ero vedente?”"},{"number":126,"text":"[Allah] Risponderà: “Ecco, ti giunsero i Nostri segni e li dimenticasti; alla stessa maniera oggi sei dimenticato”"},{"number":127,"text":"Compensiamo così il trasgressore che non crede ai segni del suo Signore. In verità, il castigo dell'altra vita è più severo e durevole"},{"number":128,"text":"Non è servito loro da lezione che facemmo perire le generazioni, nelle cui dimore, oggi. si aggirano? In verità, in ciò vi sono certo segni per coloro che hanno intelletto"},{"number":129,"text":"Se non fosse stato per una precedente parola del tuo Signore e per un termine già stabilito, già [tutto questo] sarebbe avvenuto"},{"number":130,"text":"Sopporta dunque con pazienza quello che dicono, glorifica e loda il tuo Signore prima del levarsi del sole e prima che tramonti. GlorificaLo durante la notte e agli estremi del giorno, così che tu possa essere soddisfatto"},{"number":131,"text":"Non volgere lo sguardo ai beni effimeri che abbiamo concesso ad alcuni di loro, per metterli alla prova. Il compenso del tuo Signore è certamente migliore e più duraturo"},{"number":132,"text":"Comanda la preghiera alla tua gente e assiduamente assolvila. Non ti chiediamo alcun nutrimento: siamo Noi a nutrirti! Il felice esito è nel timore di Allah"},{"number":133,"text":"Dicono: “Perché mai non ci porta un segno da parte del suo Signore?”. Non è forse giunta a loro la Prova che era [annunciata] nelle antiche scritture"},{"number":134,"text":"Se per castigo li avessimo fatti perire prima della sua venuta, avrebbero certamente detto: “O Signor nostro, perché non ci hai inviato un messaggero? Avremmo seguìto i Tuoi segni, prima di essere umiliati e coperti di abominio”"},{"number":135,"text":"Di': “Tutti aspettano, aspettate allora, e ben presto saprete chi sono i compagni della retta via e chi sono i ben guidati”"}]}