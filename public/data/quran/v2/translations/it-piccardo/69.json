{"number":69,"edition":"it.piccardo","ayahs":[{"number":1,"text":"L'Inevitabile"},{"number":2,"text":"Cos'è l'Inevitabile"},{"number":3,"text":"Chi mai ti dirà che cos'è l'Inevitabile"},{"number":4,"text":"I Thamûd e gli Âd tacciarono di menzogna il cataclisma"},{"number":5,"text":"ma i Thamûd furono sterminati da un Grido tremendo"},{"number":6,"text":"mentre gli Âd furono distrutti da un vento mugghiante, furioso"},{"number":7,"text":"che Allah scatenò contro di loro per sette notti e otto giorni consecutivi. Allora avresti visto quella gente riversa in terra come tronchi cavi di palma"},{"number":8,"text":"Ne vedi forse uno sopravvissuto"},{"number":9,"text":"Anche Faraone e coloro che lo precedettero e le [città] stravolte commisero peccati"},{"number":10,"text":"Disobbedirono al Messaggero del loro Signore ed Egli li afferrò con estrema energia"},{"number":11,"text":"Quando l'acqua dilagò vi caricammo sull'Arca"},{"number":12,"text":"affinché essa diventasse un monito ricordato da ogni orecchio che ricorda"},{"number":13,"text":"Quando sarà soffiato nel Corno la prima volta"},{"number":14,"text":"e la terra e le montagne saranno sollevate e polverizzate in un sol colpo"},{"number":15,"text":"in quel Giorno avverrà l'Evento"},{"number":16,"text":"e si spaccherà il cielo, così fragile in quel Giorno"},{"number":17,"text":"Staranno gli angeli ai suoi orizzonti e in quel Giorno otto [di loro] porteranno il Trono del tuo Signore"},{"number":18,"text":"Sfilerete [davanti ad Allah] in quel Giorno e niente di quel che celate potrà essere nascosto"},{"number":19,"text":"Chi avrà ricevuto il libro nella mano destra, dirà: “Prendete, leggete il mio libro"},{"number":20,"text":"Invero sapevo che avrei avuto il mio rendiconto!”"},{"number":21,"text":"Egli avrà piacevole esistenza"},{"number":22,"text":"in un Giardino elevato"},{"number":23,"text":"i cui frutti saranno a portata di mano"},{"number":24,"text":"“Mangiate e bevete in pace, è il premio per quel che avete fatto nei giorni passati.”"},{"number":25,"text":"Chi invece avrà ricevuto il suo libro nella mano sinistra, dirà: “Ahimè, se solo non mi fosse stato consegnato il mio libro"},{"number":26,"text":"e non avessi conosciuto il mio rendiconto"},{"number":27,"text":"Ahimè, quanto vorrei che essa fosse stata definitiva"},{"number":28,"text":"Quel che possedevo non mi ha giovato affatto"},{"number":29,"text":"Ho perso il mio potere”"},{"number":30,"text":"[Diranno:] “Afferratelo e mettetelo nei ceppi"},{"number":31,"text":"quindi sia precipitato nella Fornace"},{"number":32,"text":"e poi legatelo con una catena di settanta cubiti"},{"number":33,"text":"Non credeva in Allah, il Supremo"},{"number":34,"text":"e non esortava a nutrire il povero"},{"number":35,"text":"Oggi non avrà qui nessun amico sincero"},{"number":36,"text":"né altro cibo che sanie"},{"number":37,"text":"che solo i colpevoli mangeranno"},{"number":38,"text":"Lo giuro per quel che vedete"},{"number":39,"text":"e per quel che non vedete!”"},{"number":40,"text":"Questa è in verità la parola di un Messaggero nobilissimo"},{"number":41,"text":"non è la parola di un poeta - [credetelo] per quanto poco crediate"},{"number":42,"text":"e neanche la parola di un indovino _ per quanto poco riflettiate"},{"number":43,"text":"È una Rivelazione venuta dal Signore dei mondi"},{"number":44,"text":"Se [Muhammad] Ci avesse mendacemente attribuito qualche discorso"},{"number":45,"text":"lo avremmo certo afferrato per la mano destra"},{"number":46,"text":"e quindi gli avremmo reciso l'aorta"},{"number":47,"text":"e nessuno di voi avrebbe potuto impedirCelo"},{"number":48,"text":"In verità questo è un Monito per i timorati [di Allah]"},{"number":49,"text":"Sappiamo che tra voi c'è chi lo tratta da bugiardo"},{"number":50,"text":"in verità ciò sarà un rimpianto per i miscredenti"},{"number":51,"text":"questa è l'assoluta certezza"},{"number":52,"text":"Allora glorifica il Nome del tuo Signore, il Supremo"}]}