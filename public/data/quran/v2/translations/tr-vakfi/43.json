{"number":43,"edition":"tr.vakfi","ayahs":[{"number":1,"text":"Ha. Mim"},{"number":2,"text":"Apaçık Kitab'a andolsun ki"},{"number":3,"text":"Biz, anlayıp düşünmeniz için onu Arapça bir Kur'an kıldık"},{"number":4,"text":"O, katımızda bulunan Ana Kitap'ta (levh-i mahfuzda) mevcut, yüce ve hikmetle dolu bir kitaptır"},{"number":5,"text":"Siz, haddi aşan kimseler oldunuz diye, sizi Kur'an'la uyarmaktan vaz mı geçelim"},{"number":6,"text":"Daha önceki milletlere nice peygamberler göndermiştik"},{"number":7,"text":"Onlar, kendilerine gelen her peygamberi mutlaka alaya alırlardı"},{"number":8,"text":"Biz bunlardan daha zorba olanları da helak ettik. Nitekim öncekilerde örneği geçmiştir"},{"number":9,"text":"Andolsun ki, onlara gökleri ve yeri kim yarattı? diye sorsan; \"Onları şüphesiz güçlü olan, her şeyi bilen Allah yarattı\" derler"},{"number":10,"text":"O, size yeri beşik kılmış ve doğru gidesiniz diye yeryüzünde size yollar yaratmıştır"},{"number":11,"text":"Gökten bir ölçüye göre suyu indiren O'dur. Biz onunla (kupkuru), ölü memlekete hayat veririz. İşte siz de böylece (mezarlarınızdan) çıkarılacaksınız"},{"number":12,"text":"Bütün çiftleri O yaratmıştır. Ve size bineceğiniz gemiler ve hayvanlar var etti"},{"number":13,"text":"Ki, böylece onların sırtına binip üzerlerine yerleşince, Rabbinizin ni'metini anarak: Bunu bizim hizmetimize vereni tesbih ve takdis ederiz, yoksa biz bunlara güç yetiremezdik, diyesiniz"},{"number":14,"text":"Biz şüphesiz Rabbimize döneceğiz (demelisiniz)"},{"number":15,"text":"Ama onlar, kullarından bir kısmını, O'nun bir cüzü kıldılar. Gerçekten insan apaçık bir nankördür"},{"number":16,"text":"Yoksa Allah, yarattıklarından kızları kendisine aldı da oğulları size mi ayırdı"},{"number":17,"text":"Onlardan biri, Rahman'a isnat ettiği kız çocuğuyla müjdelenince, hiddetlenerek yüzü simsiyah kesilir"},{"number":18,"text":"Süs içinde yetiştirilip savaş edemeyecek olanı mı istemiyorlar? (Onları Allah'ın parçası mı sayıyorlar)"},{"number":19,"text":"Onlar, Rahman'ın kulları olan melekleri de dişi saydılar. Acaba meleklerin yaratılışlarını mı görmüşler? Onların bu şahitlikleri yazılacak ve sorguya çekileceklerdir"},{"number":20,"text":"Ve dediler ki: Rahman dileseydi biz onlara tapmazdık. Onların bu hususta bir bilgileri yoktur. Onlar sadece yalan söylüyorlar"},{"number":21,"text":"Yoksa bundan önce onlara bir kitap verdik de ona mı tutunuyorlar"},{"number":22,"text":"Hayır! \"Sadece, biz babalarımızı bir din üzerinde bulduk, biz de onların izinde gidiyoruz\" derler"},{"number":23,"text":"Senden önce de hangi memlekete uyarıcı göndermişsek mutlaka oranın varlıklıları: Babalarımızı bir din üzerinde bulduk, biz de onların izlerine uyarız, derlerdi"},{"number":24,"text":"Ben size, babalarınızı üzerinde bulduğunuz (din)den daha doğrusunu getirmişsem (yine mi bana uymazsınız)? deyince, dediler ki: Doğrusu biz sizinle gönderilen şeyi inkar ediyoruz"},{"number":25,"text":"Biz de onlardan intikam aldık. Bak, yalanlayanların sonu nasıl oldu"},{"number":26,"text":"Bir zaman İbrahim, babasına ve kavmine demişti ki: Ben sizin taptıklarınızdan uzağım"},{"number":27,"text":"Ben yalnız beni yaratana taparım. Çünkü O, beni doğru yola iletecektir"},{"number":28,"text":"Bu sözü, ardından geleceklere devamlı kalacak bir miras olarak bıraktı ki, insanlar (onun dinine) dönsünler"},{"number":29,"text":"Doğrusu bunları da atalarını da kendilerine hak ve onu açıklayan bir peygamber gelinceye kadar geçindirdim"},{"number":30,"text":"Fakat kendilerine hak gelince: Bu bir büyüdür, biz onu tanımıyoruz, dediler"},{"number":31,"text":"Ve dediler ki: Bu Kur'an iki şehirden bir büyük adama indirilse olmaz mıydı"},{"number":32,"text":"Rabbinin rahmetini onlar mı paylaştırıyorlar? Dünya hayatında onların geçimliklerini aralarında biz paylaştırdık. Birbirlerine iş gördürmeleri için kimini ötekine derecelerle üstün kıldık. Rabbinin rahmeti onların biriktirdikleri şeylerden daha hayırlıdır"},{"number":33,"text":"Şayet insanların küfürde birleşmiş bir tek ümmet olması (tehlikesi) bulunmasaydı, Rahman'ı inkar edenlerin evlerinin tavanlarını ve çıkacakları merdivenleri gümüşten yapardık"},{"number":34,"text":"Evlerinin kapılarını ve üzerine yaslanacakları koltukları da (hep gümüşten yapardık)"},{"number":35,"text":"Ve onları zinetlere boğardık. Bütün bunlar sadece dünya hayatının geçimliğidir. Ahiret ise, Rabbinin katında, Allah'ın azabından sakınıp rahmetine sığınanlara mahsustur"},{"number":36,"text":"Kim Rahman'ı zikretmekten gafil olursa, yanından ayrılmayan bir şeytanı ona musallat ederiz"},{"number":37,"text":"Şüphesiz bu şeytanlar onları doğru yoldan alıkoyarlar da onlar, kendilerinin doğru yolda olduklarını sanırlar"},{"number":38,"text":"O şeytan dostu kimse, en sonunda bize gelince arkadaşına: Keşke benimle senin aranda doğu ile batı arası kadar uzaklık olsaydı, ne kötü arkadaşmışsın! der"},{"number":39,"text":"Zulmettiğiniz için bugün (nedamet) size hiçbir fayda vermeyecektir. Çünkü siz, azapta ortaksınız"},{"number":40,"text":"(Resulüm!) Sağırlara sen mi işittireceksin; yahut körleri ve apaçık sapıklıkta olanları doğru yola sen mi ileteceksin"},{"number":41,"text":"Biz seni onlardan alıp götürsek de yine onlardan intikam alırız"},{"number":42,"text":"Yahut onlara vadettiğimiz azabı, sana gösteririz. Çünkü bizim onlara gücümüz yeter"},{"number":43,"text":"Sen, sana vahyedilene sımsıkı sarıl. Şüphesiz sen, dosdoğru yoldasın"},{"number":44,"text":"Doğrusu Kur'an, sana ve kavmine bir öğüttür. İleride ondan sorumlu tutulacaksınız"},{"number":45,"text":"Senden önce gönderdiğimiz elçilerimize (ümmetlerine) sor! Rahman'dan başka tapılacak tanrılar (edinin diye) emretmiş miyiz"},{"number":46,"text":"Andolsun biz Musa'yı ayetlerimizle Firavun'a ve onun ileri gelen adamlarına göndermiştik de Musa: Ben alemlerin Rabbinin elçisiyim, demişti"},{"number":47,"text":"Onlara ayetlerimizi getirince, bunlara gülüvermişlerdi"},{"number":48,"text":"Onlara gösterdiğimiz her bir ayet (mucize) diğerinden daha büyüktü. Doğru yola dönsünler diye onları azaba uğrattık"},{"number":49,"text":"Bunun üzerine dediler ki: Ey büyücü! Sana verdiği ahde göre bizim için Rabbine dua et; çünkü biz artık doğru yola gireceğiz"},{"number":50,"text":"Fakat biz onlardan azabı kaldırınca, sözlerinden dönüverdiler"},{"number":51,"text":"Firavun kavmine seslendi ve şöyle dedi: \"Ey kavmim! Mısır mülkü ve altımdan akıp giden şu ırmaklar benim değil mi? Hala görmüyor musunuz"},{"number":52,"text":"Yoksa ben, kendisi zayıf ve neredeyse söz anlatamayacak durumda bulunan şu adamdan daha hayırlı değil miyim"},{"number":53,"text":"Ona altın bilezikler verilmeli veya yanında ona yardımcı melekler gelmeli değil miydi"},{"number":54,"text":"Firavun kavmini aldattı; onlar da kendisine boyun eğdiler. Onlar yoldan çıkmış bir kavimdir"},{"number":55,"text":"Böylece bizi öfkelendirince onlardan intikam aldık, hepsini suda boğduk"},{"number":56,"text":"Onları, sonradan gelenlerin geçmişi ve bir ibret örneği kıldık"},{"number":57,"text":"Meryem oğlu İsa, bir misal olarak anlatılınca senin kavmin hemen bağrışmaya başladılar"},{"number":58,"text":"Bizim tanrılarımız mı hayırlı, yoksa o mu? dediler. Bunu sana ancak tartışmak için söylediler. Doğrusu onlar kavgacı bir toplumdur"},{"number":59,"text":"O, sadece kendisine nimet verdiğimiz ve İsrailoğullarına örnek kıldığımız bir kuldur"},{"number":60,"text":"Eğer dileseydik, içinizden, yeryüzünde yerinize geçecek melekler yaratırdık"},{"number":61,"text":"Şüphesiz ki o (İsa), kıyametin (ne zaman kopacağının) bilgisidir. Ondan hiç şüphe etmeyin ve bana uyun; çünkü bu, dosdoğru yoldur"},{"number":62,"text":"Sakın şeytan sizi yoldan çevirmesin. Çünkü o, sizin için apaçık bir düşmandır"},{"number":63,"text":"İsa, açık delillerle geldiği zaman demişti ki: Ben size hikmet getirdim ve ayrılığa düştüğünüz şeylerden bir kısmını size açıklamak için geldim. Öyleyse Allah'tan korkun ve bana itaat edin"},{"number":64,"text":"Çünkü Allah, benim de Rabbim, sizin de Rabbinizdir. O'na ibadet edin. İşte bu, doğru yoldur"},{"number":65,"text":"Ama aralarından çıkan guruplar, bir ihtilafa düştüler. Acı bir günün azabı karşısında vay o zulmedenlerin haline"},{"number":66,"text":"Onlar farkında değillerken kıyamet gününün kendilerine ansızın gelmesinden başka bir şey mi bekliyorlar"},{"number":67,"text":"O gün, Allah'a karşı gelmekten sakınanlar dışında, dost olanlar (bile) birbirlerine düşman kesilirler"},{"number":68,"text":"Ey kullarım! Bugün size korku yoktur. Sizler üzülmeyeceksiniz de"},{"number":69,"text":"Onlar ayetlerimize inanan ve müslüman olan (kullarım)idiler"},{"number":70,"text":"Siz ve eşleriniz, ağırlanmış olarak cennete giriniz"},{"number":71,"text":"Onlara altın tepsiler ve kadehler dolaştırılır. Orada canlarının istediği, gözlerinin hoşlandığı her şey vardır. Ve siz, orada ebedi kalacaksınız"},{"number":72,"text":"İşte yaptıklarınıza karşılık size miras verilen cennet budur"},{"number":73,"text":"Orada sizin için bol bol meyveler vardır, onlardan yersiniz\" denilir"},{"number":74,"text":"Şüphesiz suçlular cehennem azabında devamlı kalacaklar"},{"number":75,"text":"Azapları hafifletilmeyecektir. Onlar azap içinde kurtuluştan ümit kesmişlerdir"},{"number":76,"text":"Biz onlara zulmetmedik, fakat onlar kendileri zalim kimselerdir"},{"number":77,"text":"Ey Malik! Rabbin bizim işimizi bitirsin! diye seslenirler. Malik de: Siz böyle kalacaksınız! der"},{"number":78,"text":"Andolsun biz size hakkı getirdik, fakat çoğunuz haktan hoşlanmıyorsunuz"},{"number":79,"text":"Yoksa (müşrikler) bir işe kesin karar mı verdiler? Doğrusu biz de kararlıyız"},{"number":80,"text":"Yoksa onlar, bizim kendilerinin sırlarını ve gizli konuşmalarını işitmediğimizi mi sanıyorlar? Hayır, öyle değil; yanlarındaki elçilerimiz (hafaza melekleri de) yazmaktadırlar"},{"number":81,"text":"De ki: Eğer Rahman'ın bir çocuğu olsaydı, elbette ben (ona) kulluk edenlerin ilki olurdum"},{"number":82,"text":"Göklerin ve yerin Rabbi, Arş'ın da Rabbi olan Allah onların vasıflandırmalarından yücedir, münezzehtir"},{"number":83,"text":"Sen bırak onları, kendilerine söz verilen günlerine kavuşuncaya kadar batıla dalsınlar, oynaya dursunlar"},{"number":84,"text":"Gökteki İlah da, yerdeki İlah da O'dur. O, hakimdir, her şeyi bilendir"},{"number":85,"text":"Göklerin, yerin ve ikisi arasında bulunan her şeyin mülkü kendisine ait olan Allah ne yücedir! Kıyamet saatini bilmek de O'na mahsustur. Siz O'na döndürüleceksiniz"},{"number":86,"text":"Allah'ı bırakıp da taptıkları putlar, şefaat edemezler. Ancak bilerek hakka şahitlik edenler bunun dışındadır"},{"number":87,"text":"Andolsun onlara kendilerini kimin yarattığını sorsan elbette \"Allah\" derler. O halde nasıl (Allah'a kulluktan) çeviriliyorlar"},{"number":88,"text":"(Resulullah'ın:) \"Ya Rabbi! Bunlar, iman etmeyen bir kavimdir\" demesini de( Allah biliyor)"},{"number":89,"text":"Şimdilik sen onlardan yüz çevir ve size selam olsun de. Yakında bilecekler! buyurdu"}]}