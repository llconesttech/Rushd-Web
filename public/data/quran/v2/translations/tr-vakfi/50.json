{"number":50,"edition":"tr.vakfi","ayahs":[{"number":1,"text":"Kaf. Şerefli Kur'an'a andolsun"},{"number":2,"text":"Aralarından bir uyarıcının gelmesine şaştılar da, kafirler şöyle dediler: \"Bu şaşılacak bir şeydir"},{"number":3,"text":"Biz öldüğümüz ve toprak olduğumuz zaman mı (dirileceğiz)? Bu, akla uzak bir dönüştür"},{"number":4,"text":"Biz, toprağın onlardan neleri eksilttiğini kesinlikle bilmekteyiz. Yanımızda o bilgileri koruyan bir kitap vardır"},{"number":5,"text":"Bilakis onlar, hak kendilerine gelince yalanladılar. Şimdi onlar şaşırmış bir haldedirler"},{"number":6,"text":"Üstlerindeki göğe bakmazlar mı ki, onu nasıl bina etmiş ve nasıl donatmışız! Onda hiçbir çatlak da yok"},{"number":7,"text":"Yeryüzünü de döşedik ve ona sabit dağlar koyduk. Orada gönül açan her türden (bitkiler) yetiştirdik"},{"number":8,"text":"Allah'a yönelen her kula gönül gözünü açmak ve ibret vermek için (bütün bunları yaptık)"},{"number":9,"text":"Gökten bereketli bir su indirdik, onunla bahçeler ve biçilecek daneler bitirdik"},{"number":10,"text":"Kullara rızık olması için birbirine girmiş, küme küme tomurcukları olan uzun boylu hurma ağaçları yetiştirdik. Ve o su ile ölü toprağa can verdik. İşte hayata yeniden çıkış da böyledir"},{"number":11,"text":"Kullara rızık olması için birbirine girmiş, küme küme tomurcukları olan uzun boylu hurma ağaçları yetiştirdik. Ve o su ile ölü toprağa can verdik. İşte hayata yeniden çıkış da böyledir"},{"number":12,"text":"Onlardan önce Nuh kavmi, Res halkı ve Semud da yalanlamıştı"},{"number":13,"text":"Ad ve Firavun ile Lut'un kardeşleri de (yalanladılar)"},{"number":14,"text":"Eyke halkı ve Tübba' kavmi de. Bütün bunlar peygamberleri yalanladılar da tehdidim gerçekleşti"},{"number":15,"text":"İlk yaratmada acizlik mi gösterdik? Hayır, onlar yeni bir yaratma hususunda şüphe içindedirler"},{"number":16,"text":"Andolsun, insanı biz yarattık ve nefsinin kendisine fısıldadıklarını biliriz ve biz ona şah damarından daha yakınız"},{"number":17,"text":"İki melek (insanın) sağında ve solunda oturarak yaptıklarını yazmaktadırlar"},{"number":18,"text":"İnsan hiçbir söz söylemez ki, yanında gözetleyen yazmaya hazır bir melek bulunmasın"},{"number":19,"text":"Ölüm sarhoşluğu gerçekten gelir de: İşte (ey insan) bu, senin öteden beri kaçtığın şeydir, denir"},{"number":20,"text":"Sur'a üfürülür; işte bu, geleceği vadedilen gündür"},{"number":21,"text":"Herkes, yanında bir sürücü ve bir de şahitle beraber gelir"},{"number":22,"text":"Andolsun sen bundan gaflette idin; derhal biz senin perdeni kaldırdık. Bugün artık gözün keskindir (denir)"},{"number":23,"text":"Yanındaki arkadaşı: \"İşte yanımdaki hazır\" dedi"},{"number":24,"text":"(İki meleğe şu emir verilir:) \"Haydi ikiniz her inatçı kafiri, cehenneme atın"},{"number":25,"text":"Hayra bütün gücüyle engel olanı, azgın şüpheciyi"},{"number":26,"text":"O ki Allah ile beraber başka ilah edindi, bundan dolayı onu şiddetli azaba birlikte atın"},{"number":27,"text":"Müşrikin arkadaşı (şeytan) der ki: Rabbimiz! Ben onu azdırmadım. Fakat kendisi derin bir sapıklık içindeydi"},{"number":28,"text":"O esnada (Allah) buyurur: Huzurumda çekişmeyin! Ben size daha önce uyarı göndermiştim"},{"number":29,"text":"Benim huzurumda söz değiştirilmez ve ben kullara asla zulmedici değilim"},{"number":30,"text":"O gün cehenneme \"Doldun mu?\" deriz. O da \"Daha var mı?\" der"},{"number":31,"text":"Cennet de takva sahiplerine yaklaştırılır; (onlardan) uzakta olmayacaktır"},{"number":32,"text":"İşte size vadedilen cennet! Ki o, daima Allah'a yönelen, (O'nun buyruklarını)koruyan"},{"number":33,"text":"Görmeden Rahman'a saygı gösteren ve(Allah'a) dönük bir kalp getiren herkesin (mükafatı budur)"},{"number":34,"text":"Oraya selametle girin. İşte bu, ebedi yaşamanın başladığı gündür"},{"number":35,"text":"Orada kendileri için diledikleri her şey vardır. Katımızda dahası da vardır"},{"number":36,"text":"Biz, onlardan önce kendilerinden daha güçlü olan, diyar diyar dolaşan nice nesilleri helak etmişizdir. Kurtuluş var mı"},{"number":37,"text":"Şüphesiz ki bunda aklı olan veya hazır bulunup kulak veren kimseler için bir öğüt vardır"},{"number":38,"text":"Andolsun biz, gökleri, yeri ve ikisi arasında bulunanları altı günde yarattık. Bize hiçbir yorgunluk çökmedi"},{"number":39,"text":"(Resulüm!) Onların dediklerine sabret. Güneşin doğuşundan önce de, batışından önce de Rabbini hamd ile tesbih et"},{"number":40,"text":"Gecenin bir bölümünde ve secdelerin ardından da O'nu tesbih et"},{"number":41,"text":"Seslenenin yakın bir yerden sesleneceği güne kulak ver"},{"number":42,"text":"O gün insanlar bu sesi gerçekten işiteceklerdir. İşte bu, çıkış günüdür"},{"number":43,"text":"Şüphesiz biz diriltir ve öldürürüz. Dönüş de ancak bizedir"},{"number":44,"text":"O gün yer yarılır, onların üzerinden süratle yarılıp açılır. Bu, bize göre kolay olan bir haşirdir"},{"number":45,"text":"Biz onların dediklerini çok iyi biliriz. Sen onların üzerinde bir zorlayıcı değilsin. Tehdidimden korkanlara Kur'an'la öğüt ver"}]}