{"number":71,"edition":"tr.vakfi","ayahs":[{"number":1,"text":"Kendilerine yakıcı bir azap gelmeden önce kavmini uyar, diye Nuh'u kendi kavmine gönderdik"},{"number":2,"text":"Ey kavmim dedi, ben sizin için açık bir uyarıcıyım"},{"number":3,"text":"Allah'a kulluk edin; O'na karşı gelmekten sakının ve bana itaat edin"},{"number":4,"text":"Ki Allah bir kısım günahlarınızı bağışlasın ve sizi belli bir vadeye kadar tehir etsin (muahaze etmeden yaşatsın)\" Bilinmeli ki Allah'ın tayin ettiği vade gelince, artık o ertelenmez. Keşke bilseydiniz"},{"number":5,"text":"(Sonra Nuh:) Rabbim! dedi, doğrusu ben kavmimi gece gündüz (imana) davet ettim"},{"number":6,"text":"Fakat benim davetim, ancak kaçmalarını arttırdı"},{"number":7,"text":"Gerçekten de, (imana gelmeleri ve böylece) günahlarını bağışlaman için onları ne zaman davet ettiysem, parmaklarını kulaklarına tıkadılar, (beni görmemek için) elbiselerine büründüler, ayak dirediler, kibirlendikçe kibirlendiler"},{"number":8,"text":"Sonra, ben kendilerine haykırarak davette bulundum"},{"number":9,"text":"Sonra, onlarla hem açıktan açığa hem de gizli gizli konuştum"},{"number":10,"text":"Dedim ki: Rabbinizden mağfiret dileyin; çünkü O çok bağışlayıcıdır"},{"number":11,"text":"(Mağfiret dileyin ki,) üzerinize gökten bol bol yağmur indirsin"},{"number":12,"text":"Mallarınızı ve oğullarınızı çoğaltsın, size bahçeler ihsan etsin, sizin için ırmaklar akıtsın"},{"number":13,"text":"Size ne oluyor ki, Allah'a büyüklüğü yakıştıramıyorsunuz"},{"number":14,"text":"Oysa, sizi türlü merhalelerden geçirerek O yaratmıştır"},{"number":15,"text":"Görmediniz mi, Allah yedi göğü birbiriyle ahenktar olarak nasıl yaratmış"},{"number":16,"text":"Onların içinde ayı bir nur kılmış, güneşi de bir çerağ yapmıştır"},{"number":17,"text":"Allah, sizi de yerden ot (bitirir) gibi bitirmiştir"},{"number":18,"text":"Sonra sizi yine oraya döndürecek ve sizi yeniden çıkaracaktır"},{"number":19,"text":"Allah, yeryüzünü sizin için bir sergi yapmıştır"},{"number":20,"text":"Ki, onda geniş yollar edinip dolaşabilesiniz. (diye)"},{"number":21,"text":"(Öğütlerinin fayda vermemesi üzerine) Nuh: Rabbim! dedi, doğrusu bunlar bana karşı geldiler de, malı ve çocuğu kendi ziyanını arttırmaktan başka işe yaramayan kimseye uydular"},{"number":22,"text":"Bunlar da, büyük hileler, büyük desiseler kurdular"},{"number":23,"text":"Ve dediler ki: Sakın ilahlarınızı bırakmayın; hele Ved'den, Suva'dan, Yeğus'tan, Ye'uk'tan ve Nesr'den asla vazgeçmeyin"},{"number":24,"text":"(Böylece) onlar gerçekten birçoklarını saptırdılar. (Rabbim!) Sen de bu zalimlerin ancak şaşkınlıklarını arttır"},{"number":25,"text":"Bunlar, günahları yüzünden suda boğuldular, ardından da ateşe sokuldular ve o zaman Allah'a karşı yardımcılar da bulamadılar"},{"number":26,"text":"Nuh: \"Rabbim! dedi, yeryüzünde kafirlerden hiç kimseyi bırakma"},{"number":27,"text":"Çünkü sen onları bırakırsan kullarını saptırırlar; yalnız ahlaksız, nankör (insanlar) doğururlar (yetiştirirler)"},{"number":28,"text":"Rabbim! Beni, ana-babamı, iman etmiş olarak evime girenleri, iman eden erkekleri ve iman eden kadınları bağışla, zalimlerin de ancak helakini arttır"}]}