{"number":36,"edition":"tr.vakfi","ayahs":[{"number":1,"text":"Yasin"},{"number":2,"text":"Hikmet dolu Kur'an hakkı için"},{"number":3,"text":"Sen şüphesiz peygamberlerdensin"},{"number":4,"text":"Doğru yol üzerindesin"},{"number":5,"text":"(Bu Kur'an) üstün ve çok merhametli Allah tarafından indirilmiştir"},{"number":6,"text":"Ataları uyarılmamış, bu yüzden kendileri de gaflet içinde kalmış bir toplumu uyarman için indirilmiştir"},{"number":7,"text":"Andolsun ki onların çoğu gafletlerinin cezasını hak etmişlerdir. Çünkü onlar iman etmiyorlar"},{"number":8,"text":"Biz, onların boyunlarına halkalar geçirdik. O halkalar çenelere kadar dayanmaktadır. Bu yüzden kafaları yukarı kalkıktır"},{"number":9,"text":"Önlerinden bir set ve arkalarından bir set çektik de onları kapattık, artık göremezler"},{"number":10,"text":"Onları uyarsan da uyarmasan da onlar için birdir, inanmazlar"},{"number":11,"text":"Sen ancak zikre (Kur'an'a) uyan ve görmeden Rahman'dan korkan kimseyi uyarabilirsin. İşte böylesini, bir mağfiret ve güzel bir mükafatla müjdele"},{"number":12,"text":"Şüphesiz ölüleri ancak biz diriltiriz. Onların yaptıkları her işi, bıraktıkları her izi yazarız. Biz, her şeyi apaçık bir kitapta (levh-i mahfuz'da) sayıp yazmışızdır"},{"number":13,"text":"Onlara, şu şehir halkını misal getir: Hani onlara elçiler gelmişti"},{"number":14,"text":"İşte o zaman biz, onlara iki elçi göndermiştik. Onları yalanladılar. Bunun üzerine üçüncü bir elçi gönderdik. Onlar: Biz size gönderilmiş Allah elçileriyiz! dediler"},{"number":15,"text":"Elçilere dediler ki: Siz de ancak bizim gibi birer insansınız. Rahman, herhangi bir şey indirmedi. Siz ancak yalan söylüyorsunuz"},{"number":16,"text":"(Elçiler) dediler ki: Rabbimiz biliyor; biz gerçekten size gönderilmiş elçileriz"},{"number":17,"text":"Bizim vazifemiz, açık bir şekilde Allah'ın buyruklarını size tebliğ etmekten başka bir şey değildir\" dediler"},{"number":18,"text":"(Bunun üzerine onlar:) Doğrusu siz bize uğursuz geldiniz. Eğer bu işten vazgeçmezseniz, andolsun sizi taşlarız. Ve bizden size mutlaka fena bir kötülük dokunur, dediler"},{"number":19,"text":"Elçiler şöyle cevap verdi: Sizin uğursuzluğunuz sizinle beraberdir. Size nasihat ediliyorsa bu uğursuzluk mudur? Bilakis, siz aşırı giden bir milletsiniz"},{"number":20,"text":"Derken şehrin öbür ucundan bir adam koşarak geldi. \"Ey kavmim! dedi, bu elçilere uyunuz"},{"number":21,"text":"Sizden herhangi bir ücret istemeyen bu kimselere tabi olun, çünkü onlar hidayete ermiş kimselerdir"},{"number":22,"text":"Bana ne olmuş ki, beni yaratana ibadet etmeyecekmişim! Halbuki, hepiniz O'na döndürüleceksiniz"},{"number":23,"text":"O'ndan başka tanrılar mı edineyim? O çok esirgeyici Allah, eğer bana bir zarar dilerse onların (putların) şefaati bana hiçbir fayda vermez, beni kurtaramazlar"},{"number":24,"text":"İşte o zaman ben apaçık bir sapıklığın içine gömülmüş olurum"},{"number":25,"text":"Şüphesiz ben, Rabbinize inandım, beni dinleyin"},{"number":26,"text":"Ona: Cennete gir\" denilince. \"Keşke, dedi, kavmim bilseydi"},{"number":27,"text":"Rabbimin beni bağışladığını ve beni ikrama mazhar olanlardan kıldığını"},{"number":28,"text":"Biz ondan sonra, onun milletini helak etmek için üzerlerine gökten herhangi bir ordu indirmedik ve indirecek de değildik"},{"number":29,"text":"(Onları helak eden) korkunç sesten başka bir şey değildi. Birdenbire sönüverdiler"},{"number":30,"text":"Ne yazık şu kullara! Onlara bir peygamber gelmeyegörsün, ille de onunla alay etmeye kalkışırlar"},{"number":31,"text":"Müşrikler görmüyorlar mı ki, onlardan önce nice kavimler helak ettik. Onlar tekrar dönüp de bunlara gelmezler"},{"number":32,"text":"Elbette onların hepsi (kıyamet gününde) karşımızda hazır bulunacaklar"},{"number":33,"text":"(Bu hususta) ölü toprak onlar için mühim bir delildir. Biz ona yağmurla hayat verdik ve ondan dane çıkardık. İşte onlar bundan yerler"},{"number":34,"text":"Biz, yeryüzünde nice nice hurma bahçeleri, üzüm bağları yarattık ve oralarda birçok pınarlar fışkırttık"},{"number":35,"text":"Ta ki, onların meyvelerinden ve elleriyle bunlardan imal ettiklerinden yesinler. Hala şükretmeyecekler mi"},{"number":36,"text":"Yerin bitirdiklerinden, insanların kendilerinden ve henüz mahiyetini bilmedikleri şeylerden bütün çiftleri yaratan Allah'ı tesbih ve takdis ederim"},{"number":37,"text":"Gece de onlar için bir ibret alametidir. Biz ondan gündüzü sıyırıp çekeriz de onlar karanlıklara gömülürler"},{"number":38,"text":"Güneş, kendisi için belirlenen yerde akar (döner). İşte bu, aziz ve alim olan Allah'ın takdiridir"},{"number":39,"text":"Ay için de birtakım menziller (yörüngeler) tayin ettik. Nihayet o, eğri hurma dalı gibi (hilal) olur da geri döner"},{"number":40,"text":"Ne güneş aya yetişebilir, ne de gece gündüzü geçebilir. Her biri bir yörüngede yüzerler"},{"number":41,"text":"Onların zürriyetlerini dopdolu bir gemide taşımamız da onlar için büyük bir ibrettir"},{"number":42,"text":"Onlar için, bunun gibi binecekleri başka şeyler de yarattık"},{"number":43,"text":"Dilesek onları suda boğarız. O zaman ne onların imdadına koşan olur, ne de onlar kurtarılırlar"},{"number":44,"text":"Ancak bizim tarafımızdan bir rahmet ve belli bir zamana kadar dünyadan faydalandırmamız müstesnadır"},{"number":45,"text":"Onlara yapmakta olduğunuz ve yapıp arkada bıraktığınız işlerde Allah'tan korkun; umulur ki size merhamet olunur denildiğinde (aldırmazlar)"},{"number":46,"text":"Onlara Rablerinin ayetlerinden bir ayet gelmeyedursun, ille de ondan yüz çevirmişlerdir"},{"number":47,"text":"Allah'ın size rızık olarak verdiklerinden hayra sarfediniz, denildiğinde, kafirler müminlere dediler ki: Allah'ın dilediği takdirde doyuracağı kimseleri biz mi doyuracağız? Siz gerçekten apaçık bir sapıklık içindesiniz"},{"number":48,"text":"Onlar: Eğer gerçekten doğru söylüyorsanız, bu tehdit ne zaman gerçekleşecektir? derler"},{"number":49,"text":"Onlar, birbirleriyle çekişip dururken kendilerini ansızın yakalayacak korkunç bir sesi bekliyorlar"},{"number":50,"text":"İşte o anda onlar ne bir vasiyyette bulunabilirler, ne de ailelerine dönebilirler"},{"number":51,"text":"Nihayet Sur'a üfürülecek. Bir de bakarsın ki onlar kabirlerinden kalkıp koşarak Rablerine giderler"},{"number":52,"text":"(İşte o zaman:) Eyvah, eyvah! Bizi kabrimizden kim kaldırdı? Bu, Rahman'ın vadettiğidir. Peygamberler gerçekten doğru söylemişler! derler"},{"number":53,"text":"Olan müthiş bir sesten ibarettir. Bunun üzerine onların hepsi hemen huzurumuzda hazır bulunurlar"},{"number":54,"text":"O gün hiçbir kimse en ufak bir haksızlığa uğramaz. Siz orada ancak yaptıklarınızın karşılığını alırsınız"},{"number":55,"text":"O gün cennetlikler, gerçekten nimetler içinde safa sürerler"},{"number":56,"text":"Onlar ve eşleri gölgeler altında tahtlara kurulurlar"},{"number":57,"text":"Orada onlar için her çeşit meyve vardır. Bütün arzuları yerine getirilir"},{"number":58,"text":"Onlara merhametli Rabb'in söylediği selam vardır"},{"number":59,"text":"Ayrılın bir tarafa bugün, ey günahkarlar"},{"number":60,"text":"Ey Adem oğulları! Size şeytana tapmayın, çünkü o sizin apaçık bir düşmanınızdır\" demedim mi"},{"number":61,"text":"Ve bana kulluk ediniz, doğru yol budur\" demedim mi"},{"number":62,"text":"Şeytan sizden pek çok milleti kandırıp saptırdı. Hala akıl erdiremiyor musunuz"},{"number":63,"text":"İşte, bu size vadedilen cehennemdir"},{"number":64,"text":"İnkarınız sebebiyle bugün oraya girin"},{"number":65,"text":"O gün onların ağızlarını mühürleriz; yaptıklarını bize elleri anlatır, ayakları da şahitlik eder"},{"number":66,"text":"Dilesek onların gözlerini büsbütün kör ederdik. O zaman doğru yolu bulmaya koşuşurlar, ama nasıl göreceklerdi"},{"number":67,"text":"Eğer dilesek oldukları yerde onların şekillerini değiştirirdik de ne ileriye gitmeye güçleri yeterdi ne de geri gelmeye"},{"number":68,"text":"Kime uzun ömür verirsek biz onun gelişmesini tersine çeviririz. Hiç düşünmüyorlar mı"},{"number":69,"text":"Biz ona (Peygamber'e) şiir öğretmedik. Zaten ona yaraşmazdı da. Onun söyledikleri, ancak Allah'tan gelmiş bir öğüt ve apaçık bir Kur'an'dır"},{"number":70,"text":"Diri olanları uyarsın ve kafirler cezayı hak etsinler diye"},{"number":71,"text":"Görmüyorlar mı ki, biz kudretimizin eseri olmak üzere onlar için birçok hayvan yarattık. Bu sayede onlar bunlara sahip olmuşlardır"},{"number":72,"text":"Bu hayvanları onların emrine verdik. Onların bazısını binek olarak kullanırlar, bazısını besin olarak yerler"},{"number":73,"text":"Bu hayvanlarda onlar için nice faydalar ve içilecek sütler vardır. Hala şükretmezler mi"},{"number":74,"text":"Onlar, yardım göreceklerini umarak Allah'tan başka ilahlar edindiler"},{"number":75,"text":"Halbuki ilahların onlara yardım etmeye güçleri yetmez. Aksine kendileri bunlar için yardıma hazır askerlerdir"},{"number":76,"text":"(Resulüm!) O halde onların sözleri sakın seni üzmesin. Kuşkusuz biz, onların gizlemekte olduklarını da, açığa vurduklarını da biliyoruz"},{"number":77,"text":"İnsan görmez mi ki, biz onu meniden yarattık. Bir de bakıyorsun ki, apaçık düşman kesilmiş"},{"number":78,"text":"Kendi yaratılışını unutarak bize karşı misal getirmeye kalkışıyor ve: \"Şu çürümüş kemikleri kim diriltecek?\" diyor"},{"number":79,"text":"De ki: Onları ilk defa yaratmış olan diriltecek. Çünkü O, her türlü yaratmayı gayet iyi bilir"},{"number":80,"text":"Yeşil ağaçtan sizin için ateş çıkaran O'dur. İşte siz ateşi ondan yakıyorsunuz"},{"number":81,"text":"Gökleri ve yeri yaratan, onların benzerlerini yaratmaya kadir değil midir? Evet! Elbette kadirdir. O, her şeyi hakkıyla bilen yaratıcıdır"},{"number":82,"text":"Bir şey yaratmak istediği zaman Onun yaptığı \"Ol\" demekten ibarettir. Hemen oluverir"},{"number":83,"text":"Her şeyin mülkü kendi elinde olan Allah'ın şanı ne kadar yücedir! Siz de O'na döneceksiniz"}]}