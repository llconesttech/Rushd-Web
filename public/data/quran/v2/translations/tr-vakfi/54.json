{"number":54,"edition":"tr.vakfi","ayahs":[{"number":1,"text":"Kıyamet yaklaştı ve ay yarıldı"},{"number":2,"text":"Onlar bir mucize görürlerse hemen yüz çevirirler ve: Eskiden beri devam edegelen bir büyüdür, derler"},{"number":3,"text":"Yalanladılar ve kendi heveslerine uydular. Halbuki her işin ulaşacağı yeri vardır"},{"number":4,"text":"Andolsun onlara, kötülükten önleyecek nice önemli haberler gelmiştir"},{"number":5,"text":"Bu büyük bir hikmettir. Fakat (yüz çevirene) uyarılar ne fayda verir"},{"number":6,"text":"Çağıranın görülmemiş bir şeye çağırdığı gün, sen de onlardan yüz çevir"},{"number":7,"text":"Sanki etrafa yayılmış çekirge sürüsü gibi bakışları perişan (utançtan yere bakar) bir halde kabirlerden çıkarlar"},{"number":8,"text":"Davetçiye koşarlarken o esnada kafirler: Bu, çok çetin bir gündür! derler"},{"number":9,"text":"Onlardan önce Nuh'un kavmi de yalanladı, hem de kulumuzun yalancı olduğunda ısrar ederek: O, delirdi, dediler. Ve (Nuh, davetten vazgeçmeye) zorlandı"},{"number":10,"text":"Bunun üzerine, Rabbine: Ben yenik düştüm, bana yardım et! diyerek yalvardı"},{"number":11,"text":"Biz de derhal nehir gibi devamlı akan bir su ile göğün kapılarını açtık"},{"number":12,"text":"Yeryüzünde kaynaklar fışkırttık. (Her iki) su, takdir edilmiş bir işin olması için birleşmişti"},{"number":13,"text":"Nuh'u da tahtalardan yapılmış, çivilerle çakılmış gemiye bindirdik"},{"number":14,"text":"İnkar edilmiş olana (Nuh'a) bir mükafat olmak üzere gemi, gözlerimizin önünde akıp gidiyordu"},{"number":15,"text":"Andolsun ki onu bir ibret olarak bıraktık, ibret alan yok mudur"},{"number":16,"text":"Benim azabım ve uyarılarım nasılmış"},{"number":17,"text":"Andolsun biz Kur'an'ı öğüt alınsın diye kolaylaştırdık. (Ondan) öğüt alan yok mu"},{"number":18,"text":"Ad kavmi (Peygamberleri Hud'u) yalanladı da azabım ve tehdidim nasılmış (gördüler)"},{"number":19,"text":"Biz onların üstüne, uğursuzluğu devamlı bir günde dondurucu bir rüzgar gönderdik"},{"number":20,"text":"O rüzgar, insanları, sökülmüş hurma kütükleri gibi yere seriyordu"},{"number":21,"text":"Nasılmış benim azabım ve uyarılarım"},{"number":22,"text":"Andolsun biz Kur'an'ı düşünüp öğüt alınsın diye kolaylaştırdık. Öğüt alan yok mu"},{"number":23,"text":"Semud kavmi de uyarıcıları yalanladı"},{"number":24,"text":"Aramızdan bir beşere mi uyacağız? O takdirde biz apaçık bir sapıklık ve çılgınlık etmiş oluruz\" dediler"},{"number":25,"text":"Vahiy, aramızda ona mı verildi? Hayır o, yalancı ve şımarığın biridir\" (dediler)"},{"number":26,"text":"Yarın onlar, yalancı ve şımarığın kim olduğunu bileceklerdir"},{"number":27,"text":"Gerçekten onları imtihan etmek için dişi deveyi gönderen biziz. Sen onları gözetle ve sabret"},{"number":28,"text":"Onlara, suyun aralarında paylaştırıldığını haber ver. Her biri kendi içme sırasında gelsin"},{"number":29,"text":"Arkadaşlarını çağırdılar, o da (bundan cür'et alarak) kılıcını kaptı ve deveyi kesti"},{"number":30,"text":"(Bu azgınlara) azabım ve uyarılarım nasıl oldu"},{"number":31,"text":"Biz onların üzerlerine korkunç bir ses gönderdik. Hemen hayvan ağılına konan kuru ot gibi oluverdiler"},{"number":32,"text":"Andolsun biz Kur'an'ı, anlaşılıp öğüt alınması için kolaylaştırdık. O halde düşünüp öğüt alan yok mu"},{"number":33,"text":"Lut'un kavmi de uyarıcı peygamberleri yalanladı"},{"number":34,"text":"Biz de üstlerine taş (yağdıran bir fırtına) gönderdik. Ancak Lut ailesini seher vakti kurtardık"},{"number":35,"text":"Katımızdan bir nimet olarak. Biz şükredeni işte böyle mükafatlandırırız"},{"number":36,"text":"Andolsun ki, Lut onları bizim şiddetli azabımızla uyardı. Fakat onlar bu tehditleri kuşkuyla karşıladılar"},{"number":37,"text":"Onlar Lut'un misafirlerine karşı kötülük yapmayı planlamışlardı. Hemen biz onların gözlerini silme kör ettik. \"Haydi azabımı ve uyarılarımı tadın!\" (dedik)"},{"number":38,"text":"Bir sabah kendilerine, yakalarını bir daha bırakmayacak olan bir azap gelip çattı"},{"number":39,"text":"İşte azabımı ve uyanlarımı tadın! (denildi)"},{"number":40,"text":"Andolsun biz Kur'an'ı, öğüt almak için kolaylaştırdık. O halde düşünüp ibret alan yok mu"},{"number":41,"text":"Şüphesiz Firavun'un kavmine de uyarıcılar gelmişti"},{"number":42,"text":"Lakin onlar bütün ayetlerimizi yalanladılar. Biz de onları güç ve kudretimize layık bir şekilde yakaladık"},{"number":43,"text":"Şimdi sizin kafirleriniz, onlardan daha mı iyidirler? Yoksa kitaplarda sizin için bir berat mı var"},{"number":44,"text":"Yoksa \"Biz, intikam almağa gücü yeten bir topluluğuz\" mu diyorlar"},{"number":45,"text":"O topluluk yakında bozulacak ve onlar arkalarını dönüp kaçacaklardır"},{"number":46,"text":"Bilakis kıyamet onlara vadedilen asıl saattir ve o saat daha belalı ve daha acıdır"},{"number":47,"text":"Şüphesiz suçlular sapıklık ve çılgınlık içindedirler"},{"number":48,"text":"O gün yüzüstü ateşe sürüklendiklerinde \"Cehennemin elemini tadın!\" denir"},{"number":49,"text":"Biz, her şeyi bir ölçüye göre yarattık"},{"number":50,"text":"Bizim buyruğumuz, bir anlık bakış gibi, bir tek sözden başka bir şey değildir"},{"number":51,"text":"Andolsun biz, sizin benzerlerinizi hep helak ettik. Düşünüp ibret alan yok mu"},{"number":52,"text":"Yaptıkları her şey kitaplarda (amel defterlerinde) mevcuttur"},{"number":53,"text":"Küçük büyük her şey satır satır yazılmıştır"},{"number":54,"text":"Takva sahipleri cennetlerde ve ırmakların kenarlarındadır"},{"number":55,"text":"Güçlü ve Yüce Allah'ın huzurunda hak meclisindedirler"}]}