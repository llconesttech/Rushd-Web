{"number":15,"edition":"tr.vakfi","ayahs":[{"number":1,"text":"Elif. Lam. Ra. Bunlar Kitab'ın ve apaçık bir Kur'an'ın ayetleridir"},{"number":2,"text":"İnkar edenler zaman zaman, keşke biz de müslüman olsaydık, diye arzu ederler"},{"number":3,"text":"Onları bırak; yesinler, eğlensinler ve boş ümit onları oyalaya dursun. (Kötü sonucu) yakında bilecekler"},{"number":4,"text":"Helak ettiğimiz hiçbir ülke yoktur ki hakkında (bizce) bilinen bir yazgı olmasın"},{"number":5,"text":"Hiçbir millet, ecelinin önüne geçemez, ve onu geciktiremez"},{"number":6,"text":"Dediler ki: \"Ey kendisine Kur'an indirilen (Muhammed)! Sen mutlaka bir mecnunsun"},{"number":7,"text":"Eğer doğru söyleyenlerden idiysen, bize melekleri getirmeliydin"},{"number":8,"text":"Biz melekleri ancak hak ile indiririz. O zaman onlara mühlet verilmez"},{"number":9,"text":"Kur an'ı kesinlikle biz indirdik; elbette onu yine biz koruyacağız"},{"number":10,"text":"Andolsun, senden önceki milletler arasında da elçiler gönderdik"},{"number":11,"text":"Onlara bir peygamber gelmeyedursun, hemen onunla alay ederlerdi"},{"number":12,"text":"İşte böylece biz onu, (inkarcılığı) suçluların kalplerine sokarız"},{"number":13,"text":"Öncekilerin başına gelenlerden ders almaları gerekirken onlar hala buna (Kur'an'a) inanmıyorlar"},{"number":14,"text":"Onlara gökten bir kapı açsak da oradan yukarı çıksalar"},{"number":15,"text":"Gözlerimiz boyandı, daha doğrusu bize büyü yapılmıştır\" derler"},{"number":16,"text":"Andolsun, biz gökte birtakım burçlar yarattık ve seyr edenler için onu süsledik"},{"number":17,"text":"Onları, taşlanmış (kovulmuş) her şeytandan koruduk"},{"number":18,"text":"Ancak kulak hırsızlığı eden müstesna. Onun da peşine açık bir alev sütunu düşmüştür"},{"number":19,"text":"Yeri uzatıp yaydık, orada sabit dağlar yerleştirdik, yine orada miktarı ve ölçüsü belirli olan şeyler bitirdik"},{"number":20,"text":"Orada hem sizin için hem de rızıkları size ait olmayanlar için (gerekli) geçim vasıtaları yarattık"},{"number":21,"text":"Her şeyin hazineleri yalnız bizim yanımızdadır. Biz onu ancak belli bir ölçüyle indiririz"},{"number":22,"text":"Biz, rüzgarları aşılayıcı olarak gönderdik ve gökten bir su indirdik de onunla su ihtiyacınızı karşıladık. (Biz bunları yapmasaydık) siz onu (yeterli) suyu depolayamazdınız"},{"number":23,"text":"Şüphesiz biz diriltir ve biz öldürürüz! Ve her şeye biz varis oluruz"},{"number":24,"text":"Andolsun biz, sizden önce gelip geçenleri de biliriz, geri kalanları da biliriz"},{"number":25,"text":"Şüphesiz Rabbin onları (kıyamette) toplayacaktır. Çünkü O, hakimdir, alimdir"},{"number":26,"text":"Andolsun biz insanı, (pişmiş) kuru bir çamurdan, şekillenmiş kara balçıktan yarattık"},{"number":27,"text":"Cinleri de daha önce zehirli ateşten yaratmıştık"},{"number":28,"text":"Hani Rabbin meleklere demişti ki: \"Ben kupkuru bir çamurdan, şekillenmiş kara balçıktan bir insan yaratacağım"},{"number":29,"text":"Ona şekil verdiğim ve ona ruhumdan ütlediğim zaman, siz hemen onun için secdeye kapanın"},{"number":30,"text":"Meleklerin hepsi de hemen secde ettiler"},{"number":31,"text":"Fakat İblis hariç! O, secde edenlerle beraber olmaktan kaçındı"},{"number":32,"text":"(Allah:) Ey İblis! Secde edenlerle beraber olmayışının sebebi nedir? dedi"},{"number":33,"text":"(İblis:) Ben kuru bir çamurdan, şekillenmiş kara balçıktan yarattığın bir insana secde edecek değilim, dedi"},{"number":34,"text":"Allah şöyle buyurdu: Öyle ise oradan çık! Artık kovuldun"},{"number":35,"text":"Muhakkak ki kıyamet gününe kadar lanet senin üzerine olacaktır"},{"number":36,"text":"(İblis:) Rabbim! Öyle ise, (varlıkların) tekrar dirileceği güne kadar bana mühlet ver, dedi"},{"number":37,"text":"Allah buyurdu ki: \"Sen mühlet verilenlerdensin"},{"number":38,"text":"Allah katında bilinen vaktin gününe kadar"},{"number":39,"text":"(İblis) dedi ki: Rabbim! Beni azdırmana karşılık ben de yeryüzünde onlara (günahları) süsleyeceğim ve onların hepsini mutlaka azdıracağım"},{"number":40,"text":"Ancak onlardan ihlaslı kulların müstesna"},{"number":41,"text":"(Allah) şöyle buyurdu: \"İşte bana varan dosdoğru yol budur"},{"number":42,"text":"Şüphesiz kullarım üzerinde senin bir hakimiyetin yoktur. Ancak azgınlardan sana uyanlar müstesna"},{"number":43,"text":"Muhakkak cehennem, onların hepsine vadolunan yerdir"},{"number":44,"text":"Cehennemin yedi kapısı vardır. Onlardan her kapı için birer gurup ayrılmıştır"},{"number":45,"text":"(Allah'ın azabından korkup rahmetine sığınan) takva sahipleri, mutlaka cennetlerde ve pınar başlarında olacaklar"},{"number":46,"text":"Oraya emniyet ve selametle girin\" (denilir, onlara)"},{"number":47,"text":"Biz, onların gönüllerindeki kini söküp attık; onlar artık köşkler üzerinde karşı karşıya oturan kardeşler olacaklar"},{"number":48,"text":"Onlara orada hiçbir yorgunluk gelmeyecek ve onlar, oradan çıkarılmayacaklardır"},{"number":49,"text":"(Resulüm!) Kullarıma, benim, çok bağışlayıcı ve pek esirgeyici olduğumu haber ver"},{"number":50,"text":"Benim azabımın elem verici bir azap olduğunu da bildir"},{"number":51,"text":"Onlara İbrahim'in misafirlerinden (meleklerden) de haber ver"},{"number":52,"text":"Onun yanına girdikleri zaman, \"selam\" dediler. (İbrahim:) Biz sizden çekiniyoruz, dedi"},{"number":53,"text":"Dediler ki: Korkma; biz sana bilgin bir oğul müjdeliyoruz"},{"number":54,"text":"(İbrahim:) Bana ihtiyarlık çökmesine rağmen beni müjdeliyor musunuz? Beni ne ile müjdeliyorsunuz? dedi"},{"number":55,"text":"Sana gerçeği müjdeledik, sakın ümitsizliğe düşenlerden olma! dediler"},{"number":56,"text":"(İbrahim:) dedi ki: Rabbinin rahmetinden, sapıklardan başka kim ümit keser"},{"number":57,"text":"Ey elçiler! (Başka) ne işiniz var?\" dedi"},{"number":58,"text":"Dediler ki: \"Biz, suçlu bir topluma (onları helak etmeye) gönderildik"},{"number":59,"text":"Ancak Lut ailesi hariç. Onların hepsini kurtaracağız"},{"number":60,"text":"(Fakat Lut'un) karısı müstesna; biz onun geri kalanlardan olmasını takdir ettik"},{"number":61,"text":"Melek olan elçiler Lut ailesine gelince"},{"number":62,"text":"Lut onlara: \"Hakikaten siz tanınmayan kimselersiniz\" dedi"},{"number":63,"text":"Dediler ki: \"Bilakis, biz sana, onların şüphe etmekte oldukları şeyi (azabı ve helakı) getirdik"},{"number":64,"text":"Sana gerçeği getirdik; biz, hakikaten doğru söyleyenleriz"},{"number":65,"text":"Gecenin bir bölümünde aile fertlerini yola çıkar, sen de arkalarından yürü. Sizden hiç kimse, sakın dönüp de ardına bakmasın, istenen yere gidin"},{"number":66,"text":"Ona (Lut'a) şu hükmümüzü vahyettik: \"Sabaha çıkarlarken mutlaka onların ardı kesilmiş olacaktır"},{"number":67,"text":"Şehir halkı, birbirlerini kutlayarak, (meleklerin yanına) geldiIer"},{"number":68,"text":"(Lut) onlara \"Bunlar benim misafirimdir. Sakın beni utandırmayın"},{"number":69,"text":"Allah'tan korkun, beni rezil etmeyin!\" dedi"},{"number":70,"text":"Biz seni, elalemin işine karışmaktan men etmemiş miydik?\" dediler"},{"number":71,"text":"(Lut:) İşte kızlarım! (Düşündüğünüzü) yapacaksanız (onlarla evlenin), dedi"},{"number":72,"text":"(Resulüm!) Hayatın hakkı için onlar, sarhoşlukları içinde bocalıyorlardı"},{"number":73,"text":"Güneş doğarken onları o korkunç ses yakaladı"},{"number":74,"text":"Böylece ülkelerinin üstünü altına getirdik. Üzerlerine de balçıktan pişirilmiş taşlar yağdırdık"},{"number":75,"text":"İşte bunda ibret alanlar için işaretler vardır"},{"number":76,"text":"Onlar hala gözler önünde duran bir yol üzerindedirler"},{"number":77,"text":"Hakikaten bunda iman edenler için bir ibret vardır"},{"number":78,"text":"Eyke halkı da gerçekten zalim idiler"},{"number":79,"text":"Biz onlardan da intikam aldık. İkisi de (Eyke ve Medyen) açık bir yol üzerindedir"},{"number":80,"text":"Andolsun, Hicr halkı da peygamberleri yalanlamıştı"},{"number":81,"text":"Biz onlara mucizelerimizi vermiştik; fakat onlardan yüz çevirmişlerdi"},{"number":82,"text":"Onlar, dağlardan emniyet içinde kalacakları evler oyarlardı"},{"number":83,"text":"Onları da sabaha çıkarlarken o korkunç ses yakaladı"},{"number":84,"text":"Kazanmakta oldukları şeyler onlardan hiçbir zararı savmadı"},{"number":85,"text":"Biz gökleri, yeri ve ikisinin arasındakileri ancak hak ile yarattık. O saat (kıyamet), mutlaka gelecektir. Şimdilik onlara güzel muamele et"},{"number":86,"text":"Şüphesiz Rabbin hakkıyla yaratan pek iyi bilendir"},{"number":87,"text":"Andolsun ki, biz sana tekrarlanan yedi ayeti ve yüce Kur'an'ı verdik"},{"number":88,"text":"Sakın onlardan bazı sınıflara verdiğimiz dünya malına göz dikme, onlardan dolayı üzülme ve müminlere alçak gönüllü ol"},{"number":89,"text":"De ki: Şüphesiz ben apaçık bir uyarıcıyım"},{"number":90,"text":"Nitekim biz, (Kur'an'ı) kısımlara ayıranlara azabı indirmişizdir"},{"number":91,"text":"Onlar, Kur'an'ı bölüp ayıranlardır"},{"number":92,"text":"Rabbin hakkı için, mutlaka onların hepsini sorguya çekeceğiz"},{"number":93,"text":"Yaptıklarından dolayı"},{"number":94,"text":"Sana emrolunanı açıkça söyle ve ortak koşanlardan yüz çevir"},{"number":95,"text":"(Seninle) alay edenlere karşı biz sana yeteriz"},{"number":96,"text":"Onlar Allah ile beraber başka bir tanrı edinenlerdir. (Kimin doğru olduğunu) yakında bilecekler"},{"number":97,"text":"Onların söyledikleri şeyler yüzünden senin canının sıkıldığını andolsun biliyoruz"},{"number":98,"text":"Sen şimdi Rabbini hamd ile tesbih et ve secde edenlerden ol"},{"number":99,"text":"Ve sana yakin (ölüm) gelinceye kadar Rabbine ibadet et"}]}