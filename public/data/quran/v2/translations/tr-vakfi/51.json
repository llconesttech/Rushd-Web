{"number":51,"edition":"tr.vakfi","ayahs":[{"number":1,"text":"Tozdurup savuranlara"},{"number":2,"text":"Yükünü yüklenenlere"},{"number":3,"text":"Kolayca süzülenlere"},{"number":4,"text":"İşleri ayıranlara andolsun ki"},{"number":5,"text":"Size vadedilen, kesinlikle doğrudur"},{"number":6,"text":"Ve ceza mutlaka vuku bulacaktır"},{"number":7,"text":"İçinde yörüngeleri olan göğe andolsun ki"},{"number":8,"text":"Siz çelişkili sözler söylüyorsunuz"},{"number":9,"text":"Ondan (Kur'an'dan veya imandan) dönen döndürülür (engellenmez)"},{"number":10,"text":"Kahrolsun o koyu yalancılar"},{"number":11,"text":"Onlar koyu bir cehalet içerisinde kalmış gafillerdir"},{"number":12,"text":"Ceza gününün ne zaman olduğunu sorarlar"},{"number":13,"text":"O gün onlar ateşe sokulacaklardır"},{"number":14,"text":"Azabınızı tadın! Acele gelmesini beklediğiniz şey budur işte! (denir)"},{"number":15,"text":"Şüphesiz ki Allah'a isyandan sakınanlar, cennetlerde ve pınar başlarında bulunacaklar"},{"number":16,"text":"Rablerinin kendilerine verdiğini alarak. Kuşkusuz onlar, bundan önce dünyada güzel davrananlardı"},{"number":17,"text":"Geceleri pek az uyurlardı"},{"number":18,"text":"Seher vakitlerinde de istiğfar ederlerdi"},{"number":19,"text":"Mallarında, muhtaç ve yoksullar için bir hak vardı"},{"number":20,"text":"Kesin olarak inananlar için yeryüzünde ayetler vardır"},{"number":21,"text":"Kendi nefislerinizde de öyle. Görmüyor musunuz"},{"number":22,"text":"Semada da rızkınız ve size vadedilen başka şeyler vardır"},{"number":23,"text":"Göğün ve yerin Rabbine andolsun ki bu vaad, sizin konuşmanız gibi kesin ve gerçektir"},{"number":24,"text":"İbrahim'in ağırlanan misafirlerinin haberi sana geldi mi? (Bunlar meleklerdi)"},{"number":25,"text":"Onlar İbrahim'in yanına girmişler, selam vermişlerdi. İbrahim de selamı almış, içinden, \"Bunlar, yabancılar\" demişti"},{"number":26,"text":"Hemen ailesinin yanına giderek semiz bir dana (kebabını) getirmiş"},{"number":27,"text":"Onların önüne koyup \"Yemez misiniz?\" demişti"},{"number":28,"text":"Derken onlardan korkmaya başladı. \"Korkma\" dediler ve ona bilgin bir oğlan çocuğu müjdelediler"},{"number":29,"text":"Karısı çığlık atarak geldi. Elini yüzüne çarparak: \"Ben kısır bir kocakarıyım!\" dedi"},{"number":30,"text":"Onlar: \"Bu böyledir. Rabbin söylemiştir. O, hikmet sahibidir, bilendir\" dediler"},{"number":31,"text":"(İbrahim:) O halde işiniz nedir, ey elçiler? dedi"},{"number":32,"text":"Biz, dediler, suçlu bir kavme gönderildik"},{"number":33,"text":"Üzerlerine çamurdan taş yağdırmaya (geldik)"},{"number":34,"text":"(Bu taşlar,) aşırı gidenler için Rabbinin katında işaretlenmiş (taşlardır)"},{"number":35,"text":"Bunun üzerine orada bulunan müminleri çıkardık"},{"number":36,"text":"Zaten orada müslümanlardan, bir ev halkından başka kimse bulmadık"},{"number":37,"text":"Acı azaptan korkanlar için orada bir işaret bıraktık"},{"number":38,"text":"Musa'da da (ibretler vardır). Onu apaçık bir delil ile Firavun'a göndermiştik"},{"number":39,"text":"Firavun ordusuyla birlikte yüz çevirmiş: \"O, bir büyücüdür veya bir delidir\" demişti"},{"number":40,"text":"Nihayet onu da ordularını da yakalayıp denize attık, bu sırada kendini kınayıp duruyordu"},{"number":41,"text":"Ad kavminde de (ibretler vardır). Onlara kasıp kavuran rüzgarı göndermiştik"},{"number":42,"text":"Üzerinden geçtiği şeyi canlı bırakmıyor, onu kül edip savuruyordu"},{"number":43,"text":"Semud kavminde de (ibretler vardır). Onlara: Bir süreye kadar faydalanın, denmişti"},{"number":44,"text":"Rablerinin emrine karşı geldiler. Bu yüzden, bakıp dururlarken onları yıldırım çarpıverdi"},{"number":45,"text":"Ayağa kalkacak güçleri kalmamış, yardım edenleri de olmamıştı"},{"number":46,"text":"Bunlardan önce de Nuh kavmini helak etmiştik. Çünkü onlar yoldan çıkmış bir toplum idiler"},{"number":47,"text":"Göğü kendi ellerimizle biz kurduk ve biz (onu) elbette genişleticiyiz"},{"number":48,"text":"Yeri de döşedik. (Bak) ne güzel döşeyiciyiz"},{"number":49,"text":"Her şeyden de çift çift yarattık ki, düşünüp öğüt alasınız"},{"number":50,"text":"O halde Allah'a koşun. Çünkü ben, size O'nun katından (gelmiş) açık bir uyarıcıyım"},{"number":51,"text":"Allah ile beraber başka bir tanrı edinmeyin. Zira ben size O'nun tarafından (gelmiş) açık bir uyarıcıyım"},{"number":52,"text":"İşte böylece, onlardan öncekilere her hangi bir peygamber geldiğinde hemen: O, bir büyücüdür veya delidir, dediler"},{"number":53,"text":"Bunu (nesilden nesile) birbirlerine vasiyet mi ettiler? Doğrusu onlar azgın bir topluluktur"},{"number":54,"text":"Artık onlara aldırma. (Davete uymamalarından dolayı) sen kınanacak değilsin"},{"number":55,"text":"Sen yine de öğüt ver. Çünkü öğüt müminlere fayda verir"},{"number":56,"text":"Ben cinleri ve insanları, ancak bana kulluk etsinler diye yarattım"},{"number":57,"text":"Ben onlardan rızık istemiyorum. Beni doyurmalarını da istemiyorum"},{"number":58,"text":"Şüphesiz rızık veren, güç ve kuvvet sahibi olan ancak Allah'tır"},{"number":59,"text":"Muhakkak ki bu zulmedenlerin de, geçmişlerinin payı gibi (azaptan) bir payları vardır! O halde acele etmesinler"},{"number":60,"text":"Başlarına gelecek (acı) günlerinden dolayı vay o kafirlerin haline"}]}