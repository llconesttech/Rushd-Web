{"number":54,"edition":"pl.bielawskiego","ayahs":[{"number":1,"text":"Przybliżyła się Godzina i rozerwał się księżyc"},{"number":2,"text":"Lecz ilekroć ujrzą oni znak, odwracają się i mówią: \"To ustawiczne czary"},{"number":3,"text":"Zadali oni kłam i poszli za swoimi namiętnościami. Lecz każda rzecz jest ustanowiona"},{"number":4,"text":"Dotarły już do nich, z pewnością, takie opowieści, w których jest odstraszenie"},{"number":5,"text":"Mądrość dalekosiężna; jednak na nic się zdają ostrzeżenia"},{"number":6,"text":"Przeto odwróć się od nich w Dniu, kiedy wezwie wzywający do rzeczy strasznej"},{"number":7,"text":"Oni wyjdą z grobów z opuszczonymi spojrzeniami. Będą podobni do szarańczy rozsypanej"},{"number":8,"text":"śpieszący z wyciągniętymi szyjami ku wzywającemu. Niewierni będą mówili: \"To jest trudny dzień"},{"number":9,"text":"Niegdyś lud Noego zadał temu kłam i za kłamcę uznali oni Naszego sługę. Powiedzieli: \"Opętany!'~ - i on został odepchnięty"},{"number":10,"text":"I zawołał on do swego Pana: \"Oto jestem zwyciężony! Dopomóż mi więc"},{"number":11,"text":"Otworzyliśmy więc bramy nieba z wodą lejącą się jak potok"},{"number":12,"text":"I uczyniliśmy, iż ziemia trysnęła źródłami, tak iż spotkały się wody według powziętego rozkazu"},{"number":13,"text":"I ponieśliśmy go na tym, co zostało zrobione z desek i włókien palmy"},{"number":14,"text":"I płynęła ona przed Naszymi oczami, jako zapłata dla tego, który został odrzucony"},{"number":15,"text":"I pozostawiliśmy ją jako znak. Lecz czy znajdzie się ktoś, kto będzie pamiętał"},{"number":16,"text":"Jakaż była Moja kara i Moje ostrzeżenia"},{"number":17,"text":"I uczyniliśmy łatwym Koran dla przypomnienia, lecz czy znajdzie się ktoś, kto będzie pamiętał"},{"number":18,"text":"Za kłamstwo uznał to lud Ad. I jaka była wtedy Moja kara i Moje ostrzeżenia"},{"number":19,"text":"Oto wysłaliśmy przeciw nim ryczący wicher w tym dniu nieszczęścia nieustannego"},{"number":20,"text":"Wyrywał on ludzi, jak gdyby byli pniami palm wyrwanych"},{"number":21,"text":"Jakaż była Moja kara i Moje ostrzeżenia"},{"number":22,"text":"I uczyniliśmy łatwym Koran dla przypomnienia; lecz czy się znajdzie ktoś, kto będzie pamiętał"},{"number":23,"text":"Za kłamstwo uznał lud Samud ostrzeżenia"},{"number":24,"text":"Oni powiedzieli: \"Czy mamy postępować za śmiertelnikiem, jednym z nas samych? Wówczas popadlibyśmy w zabłądzenie i szaleństwo"},{"number":25,"text":"Czy napomnienie zostało dane jemu tylko spośród nas? Przeciwnie! On jest bezczelnym kłamcą"},{"number":26,"text":"Oni dowiedzą się jutro, kto jest bezczelnym kłamcą"},{"number":27,"text":"Oto My posyłamy im wielbłądzicę jako doświadczenie dla nich. Obserwuj ich pilnie i bądź cierpliwy"},{"number":28,"text":"I obwieść im, że woda ma być podzielona między nich: a wszyscy pić będą po kolei"},{"number":29,"text":"Wtedy wezwali swego towarzysza, a on zakrzątnął się i przeciął jej ścięgna"},{"number":30,"text":"Jakaż była Moja kara i Moje ostrzeżenia"},{"number":31,"text":"Oto wysłaliśmy przeciw nim jeden krzyk, a oni stali się jak zeschłe witki budującego ogrodzenie"},{"number":32,"text":"My uczyniliśmy łatwym Koran dla przypomnienia. Lecz czy znajdzie się ktoś, kto będzie pamiętał"},{"number":33,"text":"Za kłamstwo uznał lud Lota ostrzeżenia"},{"number":34,"text":"Oto wysłaliśmy przeciw nim huragan niosący kamienie; jedynie rodzinę Lota uratowaliśmy o świcie"},{"number":35,"text":"Jako dobrodziejstwo od Nas. W ten sposób wynagradzamy tych, którzy są wdzięczni"},{"number":36,"text":"On ostrzegał ich przed Naszą srogością, lecz oni powątpiewali w te ostrzeżenia"},{"number":37,"text":"Starali się nawet odsunąć od niego jego gości, lecz My oślepiliśmy ich. Zakosztujcie więc Mojej kary i Moich ostrzeżeń"},{"number":38,"text":"I wcześnie rankiem spadła na nich kara ustanowiona"},{"number":39,"text":"Zakosztujcie więc Mojej kary i Moich ostrzeżeń"},{"number":40,"text":"My uczyniliśmy łatwym Koran dla przypomnienia. Lecz czy znajdzie się ktoś, kto będzie pamiętał"},{"number":41,"text":"I przyszły też ostrzeżenia do rodu Faraona"},{"number":42,"text":"Oni za kłamstwo uznali wszystkie Nasze znaki. Przeto pochwyciliśmy ich, tak jak to czyni potężny, wszechmocny"},{"number":43,"text":"Czy wasi niewierni są lepsi niż tamci? Albo czy znajdziecie jakieś usprawiedliwienie w pismach"},{"number":44,"text":"A może oni powiedzą: \"My wszyscy zebrani będziemy zwycięzcami"},{"number":45,"text":"Niebawem to zbiorowisko będzie rozbite i oni odwrócą się plecami"},{"number":46,"text":"Tak, ta Godzina jest ich wyznaczonym czasem, a będzie ona straszna i gorzka"},{"number":47,"text":"Zaprawdę, grzesznicy znajdują się w zabłądzeniu i obłąkaniu"},{"number":48,"text":"W tym Dniu, kiedy będą wleczeni twarzami po ziemi do ognia: \"Zakosztujcie dotknięcia ognia piekielnego"},{"number":49,"text":"Zaprawdę, stworzyliśmy każdą rzecz według pewnej miary"},{"number":50,"text":"Nasz rozkaz jest tylko jeden, jak mgnienie oka"},{"number":51,"text":"Zniszczyliśmy podobnych wam, lecz czy znajdzie się ktoś, kto będzie pamiętał"},{"number":52,"text":"Każda rzecz, jaką oni uczynili, znajduje się w pismach"},{"number":53,"text":"Wszystko - małe i wielkie - jest zapisane"},{"number":54,"text":"Zaprawdę, bogobojni będą przebywać wśród ogrodów i strumyków"},{"number":55,"text":"W siedzibie szczerej prawdy, w obecności Króla Wszechpotężnego"}]}