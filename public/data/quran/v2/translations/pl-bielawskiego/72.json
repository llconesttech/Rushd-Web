{"number":72,"edition":"pl.bielawskiego","ayahs":[{"number":1,"text":"Mów: \"Zostało mi objawione, że pewna grupa dżinów przysłuchiwała się, i wtedy powiedzieli: Zaprawdę, słyszeliśmy cudowny Koran"},{"number":2,"text":"Który prowadzi ku prawości; więc uwierzyliśmy w niego i nie będziemy dodawać nikogo za współtowarzysza naszemu Panu"},{"number":3,"text":"On - niech będzie wywyższony majestat naszego Pana! - nie przybrał sobie ani towarzyszki, ani dziecka"},{"number":4,"text":"Głupiec spośród nas mówił przeciwko Bogu obraźliwe kłamstwo"},{"number":5,"text":"A sądziliśmy, że ani ludzie, ani dżiny nie będą mówić przeciwko Bogu kłamstwa"},{"number":6,"text":"I mężczyźni spośród rodzaju ludzkiego szukali opieki u mężczyzn spośród dżinów, a ci jeszcze powiększyli ich szaleństwo"},{"number":7,"text":"Oni myśleli, jak i wy myślicie, że Bóg nie wskrzesi nikogo"},{"number":8,"text":"A my dotknęliśmy nieba i znaleźliśmy je wypełnione strażami i płomieniami ognia"},{"number":9,"text":"Usiedliśmy tam na miejscach do siedzenia, aby słuchać; lecz ten, kto się przysłuchuje teraz, znajduje płomień w zasadzce"},{"number":10,"text":"I my nie wiemy, czy chciano zła dla tych na ziemi, czy też chciał dla nich Pan drogi prawości"},{"number":11,"text":"Są wśród nas sprawiedliwi i są wśród nas tacy, którzy są niżej tego; poszliśmy różnymi drogami"},{"number":12,"text":"I myśleliśmy, że nie potrafimy nigdy uczynić Boga bezsilnym na ziemi; i nie potrafimy nigdy uczynić Go bezsilnym, uciekając"},{"number":13,"text":"Kiedy posłyszeliśmy o drodze prostej, uwierzyliśmy w Niego; a kto uwierzy w swego Pana, nie obawia się ani obrazy, ani ucisku"},{"number":14,"text":"Są wśród nas poddani całkowicie Bogu i są wśród nas zbuntowani. A ten, kto się poddał całkowicie - wybrał sobie drogę prawości"},{"number":15,"text":"Zaś ci zbuntowani - są drewnem dla Gehenny"},{"number":16,"text":"A jeśliby oni utrzymali się prosto na drodze, to napoilibyśmy ich wodą obfitą"},{"number":17,"text":"Aby ich przez to doświadczyć. A kto odsuwa się od wspomnienia swego Pana, tego poprowadzi On do cierpienia ciągle wzrastającego"},{"number":18,"text":"Miejsca oddawania czci są tylko dla Boga. Nie wzywajcie więc nikogo wraz z Bogiem"},{"number":19,"text":"I kiedy podniósł się sługa Boga, modląc się do Niego, to oni zebrali się tłumnie wokół niego, omal go nie dusząc"},{"number":20,"text":"Mów: \"Ja wzywam tylko swego Pana i nie dodaję Mu nikogo za współtowarzysza"},{"number":21,"text":"Mów: \"Ja nie rozporządzam dla was ani złem, ani drogą prawości"},{"number":22,"text":"Mów: \"Nikt mnie nie uchroni przed Bogiem i nie znajdę, poza Nim, miejsca schronienia"},{"number":23,"text":"tylko obwieszczenie pochodzące od Boga i Jego posłannictwa. A wszyscy, którzy zbuntują się przeciw Bogu i Jego Posłańcowi, to, zaprawdę, dla nich będzie ogień Gehenny - oni tam będą przebywać nieśmiertelni na zawsze"},{"number":24,"text":"A kiedy w końcu zobaczą to, co im zostało obiecane, wtenczas się dowiedzą, kto jest słabszy, jeśli chodzi o pomocnika, kto jest mniejszy, jeśli chodzi o liczbę"},{"number":25,"text":"Mów: \"Nie wiem, czy bliskie jest to, co wam zostało obiecane, czy też mój Pan ustanowi jakiś termin"},{"number":26,"text":"On zna dobrze to, co skryte, i nie ujawni nikomu, co u Niego jest skryte"},{"number":27,"text":"Jedynie posłańcowi, którego Sobie upodobał. I, zaprawdę, On prowadzi przed nim i za nim straż"},{"number":28,"text":"Aby wiedział,. czy posłańcy przekazują posłannictwa swego Pana. On obejmuje wszystkie ich czyny i wyliczył każdą rzecz liczbą"}]}