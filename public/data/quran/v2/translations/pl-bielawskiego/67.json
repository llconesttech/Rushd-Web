{"number":67,"edition":"pl.bielawskiego","ayahs":[{"number":1,"text":"Błogosławiony niech będzie Ten, w którego ręku jest królestwo - On jest nad każdą rzeczą wszechwładny"},{"number":2,"text":"Który stworzył śmierć i życie, aby was doświadczyć, aby wiedzieć, który z was jest lepszy w działaniu; - On jest Potężny, Przebaczający"},{"number":3,"text":"Stworzył siedem niebios, ułożonych warstwami. Nie widzisz w stworzeniu Miłosiernego żadnej dysproporcji. Zwróć więc swoje spojrzenie: czy zobaczysz jakąś skazę"},{"number":4,"text":"Następnie zwróć swoje spojrzenie jeszcze dwa razy: powróci ono do ciebie upokorzone i utrudzone"},{"number":5,"text":"My ozdobiliśmy niebo najbliższe lampami i uczyniliśmy je pociskami do rażenia szatanów; i przygotowaliśmy dla nich cierpienie płomienia palącego"},{"number":6,"text":"A dla tych, którzy nie uwierzyli w swojego Pana - cierpienie Gehenny. Jakże to nieszczęsne miejsce przybycia"},{"number":7,"text":"Kiedy oni zostaną tam wrzuceni, posłyszą jej ryk, ona się bowiem gotuje"},{"number":8,"text":"I omal nie wybuchnie ze wściekłości. Za każdym razem, gdy wrzucają do niej czeredę, zapytują ich strażnicy Gehenny: \"Czyż nie przychodził do was ostrzegający"},{"number":9,"text":"Oni mówią: \"Tak! Przychodził do nas ostrzegający, lecz my uznaliśmy go za kłamcę i powiedzieliśmy: Bóg nie zesłał niczego; jesteście jedynie w wielkim błędzie"},{"number":10,"text":"I jeszcze powiedzieli: \"Gdybyśmy posłuchali albo zrozumieli, to nie bylibyśmy wśród towarzyszy płomienia palącego"},{"number":11,"text":"I oni przyznali się do swojego grzechu. Precz więc, towarzysze płomienia palącego"},{"number":12,"text":"Zaprawdę, ci, którzy się obawiają swego Pana w tym, co niepoznawalne - będą mieli przebaczenie i wielką nagrodę"},{"number":13,"text":"Trzymajcie w tajemnicy wasze słowa albo głoście je jawnie; zaprawdę, On wie dobrze, co się kryje w waszych sercach"},{"number":14,"text":"Czyż nie będzie wiedział Ten, który stworzył? On jest Przenikliwy, Świadomy"},{"number":15,"text":"On, który uczynił dla was ziemię całkowicie poddaną. Przechadzajcie się więc po jej szlakach i jedzcie z tego, czego wam Bóg udziela; ku Niemu będzie zmartwychwstanie"},{"number":16,"text":"Czy, jesteście pewni, że Ten, który jest w niebie, nie sprawi, żeby ziemia was pochłonęła, bo przecież ona drży"},{"number":17,"text":"Czy jesteście pewni, że Ten, który jest w niebie, nie pośle przeciwko wam huraganu kamieni? Wtedy poznacie, jakie jest Moje ostrzeżenie"},{"number":18,"text":"Zadawali kłam już ci, którzy byli przed nimi. I jakież było Moje oburzenie"},{"number":19,"text":"Czy oni nie widzieli ponad sobą ptaków, jak składają i rozkładają skrzydła? Nikt ich nie podtrzymuje, tylko Miłosierny. On widzi dobrze każdą rzecz"},{"number":20,"text":"Gdzie jest taki, który niczym wojsko wesprze was, oprócz Miłosiernego? Niewierni są jedynie w zaślepieniu"},{"number":21,"text":"Albo gdzie jest ten, kto was zaopatrzy, jeśli On powstrzyma Swoje zaopatrzenie? Tak! Oni uporczywie trwają w dumie i krnąbrności"},{"number":22,"text":"Czy ten, kto chodzi z twarzą opuszczoną ku ziemi, jest na lepszej drodze, czy ten, który chodzi równo po drodze prostej"},{"number":23,"text":"Powiedz: \"To On spowodował, że powstaliście, dał wam słuch, wzrok i serca. Jak mało jesteście wdzięczni"},{"number":24,"text":"Powiedz: \"To On rozproszył was po ziemi i do Niego będziecie sprowadzeni"},{"number":25,"text":"Oni powiedzą: \"Kiedy spełni się ta obietnica, jeśli jesteście prawdomówni"},{"number":26,"text":"Powiedz: \"Wiedza jest tylko u Boga! Ja jestem tylko jawnie ostrzegającym"},{"number":27,"text":"Ale kiedy ją zobaczą z bliska, zasępią się twarze tych, którzy nie uwierzyli. Powiedzą im: \"Oto czegoście się domagali"},{"number":28,"text":"Powiedz: \"Jak wam się wydaje? Jeśli zniszczy mnie Bóg, i tych, którzy są ze mną, lub też zmiłuje się nad nami, to kto obroni niewiernych od kary bolesnej"},{"number":29,"text":"Powiedz: \"On jest Miłosierny! Uwierzyliśmy w Niego i zaufaliśmy Mu! Wy zaś niebawem się dowiecie, kto jest w błędzie jawnym"},{"number":30,"text":"Powiedz: \"Jak wam się wydaje? Jeśli rankiem zniknie wam woda w głębi ziemi, to kto wam dostarczy wtedy wody źródlanej"}]}