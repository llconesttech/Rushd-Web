{"number":32,"edition":"pl.bielawskiego","ayahs":[{"number":1,"text":"Alif. Lam. Mim"},{"number":2,"text":"Objawienie Księgi - nie ma co do tego żadnej wątpliwości - pochodzi od Pana światów"},{"number":3,"text":"Może oni powiedzą: \"On ją wymyślił!\"? Wcale nie! To jest prawda od twego Pana, abyś ostrzegał ludzi, do których nie przyszedł przed tobą żaden ostrzegający. Być może, oni pójdą drogą prostą"},{"number":4,"text":"Bóg jest Tym, który stworzył niebiosa i ziemię, i to, co jest między nimi, w ciągu sześciu dni. Potem umocnił się na tronie. Nie ma dla was, poza Nim, żadnego opiekuna ani orędownika. Czy sobie przypomnicie"},{"number":5,"text":"On kieruje z nieba na ziemię Swój rozkaz, który potem wznosi się do Niego w ciągu dnia liczącego tysiąc lat, według waszej rachuby"},{"number":6,"text":"To On wie, co skryte i co jawne. On jest Potężny, Litościwy"},{"number":7,"text":"On jest Tym, który doskonale stworzył każdą rzecz, On zaczął stworzenie człowieka z gliny"},{"number":8,"text":"Potem uczynił jego potomstwo z ekstraktu nędznej wody"},{"number":9,"text":"Następnie ukształtował go harmonijnie i tchnął w niego nieco ze Swojego Ducha; i dał wam słuch, wzrok i serca. Jakże mało jesteście wdzięczni"},{"number":10,"text":"Powiedzieli: \"Czy kiedy zabłądzimy na ziemi, to czy z pewnością pojawimy się w nowym stworzeniu?\" Ależ nie! Oni nie wierzą w spotkanie ze swoim Panem"},{"number":11,"text":"Powiedz: \"Zabierze was anioł śmierci, który miał pieczę nad wami; potem do waszego Pana zostaniecie sprowadzeni"},{"number":12,"text":"Gdybyś widział, jak grzesznicy skłaniają głowy przed swoim Panem: \"Panie nasz! Zobaczyliśmy i usłyszeliśmy. Zawróć nas, abyśmy mogli czynić dobro! My przecież jesteśmy przekonani o prawdzie"},{"number":13,"text":"Gdybyśmy chcieli, to dalibyśmy każdej duszy drogę prostą. Lecz prawdziwe jest Moje słowo: \"Ja z pewnością napełnię Gehennę dżinami i ludźmi - wszystkimi razem"},{"number":14,"text":"Zakosztujcie więc za to, iż zapomnieliście o spotkaniu tego waszego Dnia! Oto My zapomnieliśmy o was! Zakosztujcie kary wieczności za to, co czyniliście"},{"number":15,"text":"Tylko ci wierzą w Nasze znaki, którzy, kiedy są napominani przez nie, padają na twarz, wybijając pokłony, głoszą chwałę swego Pana i nie wbijają się w pychę"},{"number":16,"text":"Ich boki wyrywają się z pościeli oni wzywają swego Pana z obawą i nadzieją i rozdają z tego, w co ich zaopatrzyliśmy"},{"number":17,"text":"I żadna dusza nie wie, jaka radość jest trzymana dla nich w ukryciu w nagrodę za to, co oni czynili"},{"number":18,"text":"Czy ten, kto jest wierzącym, jest podobny do bezbożnego? Oni obydwaj nie są sobie równi"},{"number":19,"text":"A dla tych, którzy uwierzyli i pełnili dobre dzieła - będą Ogrody schronienia, jako przyjęcie gościnne za to, co czynili"},{"number":20,"text":"A dla tych, którzy byli bezbożni, miejscem schronienia będzie ogień. Za każdym razem, kiedy zechcą z niego wyjść, zostaną zawróceni i będzie im powiedziane: \"Zakosztujcie kary ognia, który uznaliście za kłamstwo"},{"number":21,"text":"I damy im zakosztować kary bliższej przed karą większą. Być może, oni powrócą"},{"number":22,"text":"Kto jest bardziej niesprawiedliwy aniżeli ten, który został napomniany przez znaki swego Pana, a potem odwrócił się od nich? Zaprawdę, zemścimy się na grzesznikach"},{"number":23,"text":"Oto daliśmy Księgę Mojżeszowi - nie pozostawaj więc w wątpliwości co do spotkania z Nim i uczyniliśmy ją drogą prostą dla synów Izraela"},{"number":24,"text":"I uczyniliśmy z nich imamów, którzy prowadzą drogą prostą według Naszego rozkazu - za to, iż byli cierpliwi i że byli przekonani o prawdziwości Naszych znaków"},{"number":25,"text":"Zaprawdę, Pan twój rozstrzygnie między nimi w Dniu Zmartwychwstania sprawy, w jakich się różnili"},{"number":26,"text":"Czyż nie jest dla nich przewodnictwem, iż wiele pokoleń wytraciliśmy przed nimi? Oni depczą po ich domostwach. Zaprawdę, w tym są znaki! Czy oni nie posłuchają"},{"number":27,"text":"Czyż oni nie widzieli, że My pędzimy wodę ku wyschniętej ziemi i sprawiamy, iż wyrastają dzięki niej zasiewy, z których jedzą ich trzody i oni sami? Czyż oni nie widzą jasno"},{"number":28,"text":"Oni mówią: \"Kiedy będzie to zwycięstwo, jeśli jesteście prawdomówni"},{"number":29,"text":"Powiedz: \"W Dniu Zwycięstwa nie pomoże już tym,. którzy nie uwierzyli, ich wiara ani nie będzie im dana zwłoka"},{"number":30,"text":"Odwróć się więc od nich i czekaj! Oni też czekają"}]}