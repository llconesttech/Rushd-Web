{"number":26,"edition":"pl.bielawskiego","ayahs":[{"number":1,"text":"Ta. Sin. Mim"},{"number":2,"text":"To są znaki Księgi jasnej"},{"number":3,"text":"Być może, zadręczasz się dlatego, że oni nie wierzą"},{"number":4,"text":"Jeśli zechcemy, to sprowadzimy na nich znak z nieba i upokorzą się przed nimi ich karki"},{"number":5,"text":"A nie przychodzi do nich żadne nowe napomnienie od Miłosiernego, żeby się od niego nie odwrócili"},{"number":6,"text":"I nie uznali go za kłamstwo. Otóż niebawem przyjdą do nich wieści o tym, z czego oni się wyśmiewali"},{"number":7,"text":"Czyż oni nie patrzą na ziemię? Ileż wszelkiego rodzaju par szlachetnych wyrosło na niej za Naszą przyczyną"},{"number":8,"text":"Zaprawdę, w tym jest znak, lecz większość z nich nie wierzy"},{"number":9,"text":"I zaprawdę, twój Pan jest Potężny, Litościwy"},{"number":10,"text":"Oto twój Pan wezwał Mojżesza: \"Idź do ludu niesprawiedliwego"},{"number":11,"text":"Ludu Faraona! Czyż oni nie będą bogobojni"},{"number":12,"text":"Powiedział: \"Panie mój! Boję się, żeby mnie nie uznali za kłamcę"},{"number":13,"text":"ściśnie się moja pierś i mój język się nie rozwiąże. Poślij więc po Aarona"},{"number":14,"text":"Oni mają pewne przewinienie do zarzucenia mi i obawiam się, że mnie zabiją"},{"number":15,"text":"Rzekł: \"Wcale nie! Idźcie obydwaj z Naszymi znakami. My będziemy razem z wami, będziemy się przysłuchiwać"},{"number":16,"text":"Idźcie obydwaj do Faraona i powiedzcie: Jesteśmy posłańcami od Pana światów"},{"number":17,"text":"Odeślij z nami synów Izraela"},{"number":18,"text":"Powiedział Faraon: \"Czy nie wychowaliśmy ciebie wśród nas, kiedy byłeś dzieckiem? Czy nie przebywałeś wśród nas przez wiele lat twego życia"},{"number":19,"text":"Potem popełniłeś czyn, który popełniłeś; i jesteś wśród niewdzięczników"},{"number":20,"text":"Powiedział: \"Popełniłem ten czyn będąc wśród ludzi, którzy błądzą"},{"number":21,"text":"I uciekłem od was, ponieważ się was obawiałem; a Pan mój dał mi mądrość i uczynił mnie jednym z posłańców"},{"number":22,"text":"Czyż to dobrodziejstwo, z powodu którego czynisz mi wyrzuty, było dane po to, aby uczynić niewolnikami synów Izraela"},{"number":23,"text":"Powiedział Faraon: \"A kto to jest Pan światów"},{"number":24,"text":"Powiedział: \"Pan niebios i ziemi, i tego, co jest między nimi - jeśli jesteście pewni wiary"},{"number":25,"text":"Powiedział tym; którzy byli wokół niego: \"Czyż wy nie słyszycie"},{"number":26,"text":"Powiedział Mojżesz: \"Pan wasz i waszych pierwszych ojców"},{"number":27,"text":"Powiedział: \"Zaprawdę, ten wasz posłaniec, który został wam przysłany, jest chyba opętany"},{"number":28,"text":"Powiedział: \"To jest Pan Wschodu i Zachodu, i tego, co jest między nimi - gdybyście tylko chcieli zrozumieć"},{"number":29,"text":"Powiedział Faraon: \"Jeśli weźmiesz sobie jakiegoś boga, poza mną, to ja ciebie każę wrzucić do więzienia"},{"number":30,"text":"Powiedział: \"A jeśli ja przyjdę do ciebie z czymś oczywistym"},{"number":31,"text":"Powiedział: \"Przychodź więc z tym, jeśli jesteś prawdomówny"},{"number":32,"text":"Wtedy on rzucił laskę swoją i oto stała się ona prawdziwym wężem"},{"number":33,"text":"I wyciągnął swoją rękę, i oto ona stała się biała dla- patrzących"},{"number":34,"text":"Powiedział do starszyzny,;, która go otaczała: \"Zaprawdę, to jest czarownik uczony"},{"number":35,"text":"On chce przepędzić was z waszej ziemi przez swoje czary. Cóż więc doradzicie"},{"number":36,"text":"Powiedzieli: \"Daj mu nieco czasu, jemu i jego bratu, i wyślij do miast ludzi"},{"number":37,"text":"Którzy zbiorą i przyprowadzą wszystkich mądrych czarowników"},{"number":38,"text":"I zostali zebrani czarownicy w ustalonym czasie określonego dnia"},{"number":39,"text":"I powiedziano ludziom: \"Czy zechcecie się zebrać"},{"number":40,"text":"Być może, pójdziemy za czarownikami, jeśli oni zwyciężą"},{"number":41,"text":"A kiedy przyszli czarownicy, powiedzieli Faraonowi: \"Czy otrzymamy jakąś nagrodę, jeśli będziemy zwycięzcami"},{"number":42,"text":"On Powiedział: \"Tak, z pewnością! I będziecie dopuszczeni do nas blisko"},{"number":43,"text":"Powiedział do nich Mojżesz: \"Rzućcie, co macie rzucić"},{"number":44,"text":"Wtedy oni rzucili swoje sznury i laski i powiedzieli: \"Na potęgę Faraona, my będziemy zwycięzcami"},{"number":45,"text":"Wówczas Mojżesz rzucił swoją laskę i połknęła ona to, co oni wymyślili fałszywie"},{"number":46,"text":"Wtedy czarownicy rzucili się na ziemię, wybijając pokłony"},{"number":47,"text":"Oni powiedzieli: \"Uwierzyliśmy w Pana światów"},{"number":48,"text":"Pana Mojżesza i Aarona"},{"number":49,"text":"Powiedział Faraon: \"Uwierzyliście jemu, zanim dałem wam pozwolenie. On jest pewnie waszym mistrzem, który was nauczył czarów! Lecz wy niebawem się dowiecie. Oberznę wam ręce i nogi naprzemianlegle i każę was wszystkich ukrzyżować"},{"number":50,"text":"Oni powiedzieli: \"Żadna szkoda! My się zwrócimy do naszego Pana"},{"number":51,"text":"Pragniemy, by nasz Pan przebaczył nam nasze grzechy, ponieważ jesteśmy pierwsi z wierzących"},{"number":52,"text":"I objawiliśmy Mojżeszowi: \"Wyruszaj nocą z Moimi sługami! Wy na pewno będziecie ścigani"},{"number":53,"text":"Wtedy Faraon rozesłał po miastach ludzi zwołujących"},{"number":54,"text":"Zaprawdę, oni stanowią tylko nieliczną grupę"},{"number":55,"text":"Srodze nas rozgniewali"},{"number":56,"text":"Lecz nas jest wielu i mamy się na baczności"},{"number":57,"text":"I wtedy pozbawiliśmy ich ogrodów i źródeł"},{"number":58,"text":"Skarbów i szlachetnego miejsca pobytu"},{"number":59,"text":"Tak się stało. I daliśmy to wszystko w dziedzictwo synom Izraela"},{"number":60,"text":"Wtedy Egipcjanie urządzili za nimi pościg o wschodzie słońca"},{"number":61,"text":"A kiedy ujrzały się nawzajem obie gromady ludzi, towarzysze Mojżesza powiedzieli: \"Oni nas niewątpliwie dosięgną"},{"number":62,"text":"Powiedział: \"Wcale nie! Zaprawdę, ze mną jest mój Pan! On mnie poprowadzi drogą prostą"},{"number":63,"text":"I objawiliśmy Mojżeszowi: \"Uderz twoją laską morze!\" I ono się rozdzieliło, a każda jego część była jak wielka góra"},{"number":64,"text":"I pozwoliliśmy przybliżyć się tamtym drugim"},{"number":65,"text":"I wyratowaliśmy Mojżesza i tych wszystkich, którzy razem z nim byli"},{"number":66,"text":"A potopiliśmy tamtych"},{"number":67,"text":"Zaprawdę, w tym jest znak! Lecz większość z nich nie uwierzyła"},{"number":68,"text":"Twój Pan jest Potężny, Litościwy"},{"number":69,"text":"I opowiedz im historię Abrahama"},{"number":70,"text":"Oto powiedział on do swego ojca i do swego ludu: \"Co wy czcicie"},{"number":71,"text":"Powiedzieli: \"Czcimy bałwany i trwamy przed nimi pobożnie"},{"number":72,"text":"Powiedział: \"Czy one was słyszą, kiedy wy ich wzywacie"},{"number":73,"text":"I czy one są wam pożyteczne czy szkodliwe"},{"number":74,"text":"Powiedzieli: \"Nie! Lecz my znaleźliśmy naszych ojców, którzy w ten sposób czynili"},{"number":75,"text":"Powiedział: \"A czy przyglądnęliście się temu"},{"number":76,"text":"Co czciliście, wy i wasi najdawniejsi ojcowie"},{"number":77,"text":"Te bałwany są przecież wrogami dla mnie, a nie Pan światów"},{"number":78,"text":"Który mnie stworzył i który mnie prowadzi drogą prostą"},{"number":79,"text":"Który mnie karmi i poi"},{"number":80,"text":"A kiedy zachoruję, to mnie leczy"},{"number":81,"text":"Który sprowadzi na mnie śmierć, potem mnie ożywi"},{"number":82,"text":"I który - pragnę tego gorąco - przebaczy mi moje grzechy w Dzień Sądu"},{"number":83,"text":"Panie mój! Użycz mi mądrości, i połącz mnie ze sprawiedliwymi"},{"number":84,"text":"Uczyń mnie językiem prawdy wśród późniejszych pokoleń"},{"number":85,"text":"Uczyń mnie jednym z dziedziców Ogrodu szczęśliwości"},{"number":86,"text":"Przebacz mojemu ojcu, był bowiem w liczbie błądzących"},{"number":87,"text":"I nie zawstydź mnie w Dniu, kiedy oni zostaną wskrzeszeni"},{"number":88,"text":"W Dniu, kiedy nie przyniosą korzyści ani majątek, ani synowie"},{"number":89,"text":"Jedynie ten, który przyjdzie do Boga z czystym sercem"},{"number":90,"text":"I przybliżony będzie Ogród dla bogobojnych"},{"number":91,"text":"A piekło ukaże się jasno dla tych, którzy błądzili"},{"number":92,"text":"Będzie im powiedziane: \"Gdzie są ci, których czciliście"},{"number":93,"text":"Poza Bogiem? Czy oni wam pomagają albo czy pomagają samym sobie"},{"number":94,"text":"Zostaną tam wrzuceni oni sami i ci, którzy zabłądzili"},{"number":95,"text":"I zastępy Iblisa, wszyscy razem"},{"number":96,"text":"Oni będą mówili, prowadząc tam spór między sobą"},{"number":97,"text":"Na Boga! My byliśmy z pewnością w jawnym błędzie"},{"number":98,"text":"Kiedy stawialiśmy was na równi z Panem światów"},{"number":99,"text":"Nas sprowadzili z drogi tylko grzesznicy"},{"number":100,"text":"Nie mamy więc orędowników"},{"number":101,"text":"Ani też nie mamy wiernego przyjaciela"},{"number":102,"text":"O, jeśliby nam dany był powrót, to bylibyśmy między wiernymi"},{"number":103,"text":"Zaprawdę, w tym jest znak, lecz większość ludzi nie wierzy"},{"number":104,"text":"Zaprawdę, twój Pan jest Potężny, Litościwy"},{"number":105,"text":"Lud Noego uznał za kłamców tych, którzy zostali posłani"},{"number":106,"text":"Oto powiedział im ich brat Noe: \"Czy wy nie boicie się Boga"},{"number":107,"text":"Ja przecież jestem dla was posłańcem godnym zaufania"},{"number":108,"text":"Przeto bójcie się Boga i słuchajcie mnie"},{"number":109,"text":"Ja nie żądam od was za to żadnej zapłaty; moja zapłata należy tylko do Pana światów"},{"number":110,"text":"Przeto bójcie się Boga i słuchajcie mnie"},{"number":111,"text":"Oni powiedzieli: \"Czy mamy tobie wierzyć, skoro za tobą poszli najpodlejsi"},{"number":112,"text":"On powiedział: \"Ja nie posiadam wiedzy o tym, co oni czynili"},{"number":113,"text":"Rachunek ich należy tylko do mego Pana; gdybyście byli tego świadomi"},{"number":114,"text":"Ja nie chciałbym odpychać wierzących"},{"number":115,"text":"Ja jestem tylko jawnie ostrzegającym"},{"number":116,"text":"Oni powiedzieli: \"Jeśli nie zaprzestaniesz, o Noe, to z pewnością cię ukamienujemy"},{"number":117,"text":"Powiedział: \"Panie mój! Mój lud uznał mnie za kłamcę"},{"number":118,"text":"Rozstrzygnij więc jasno między mną a nim! Uratuj mnie i tych wiernych, którzy są razem ze mną"},{"number":119,"text":"I uratowaliśmy jego i tych, którzy byli z nim w załadowanym statku"},{"number":120,"text":"I potopiliśmy pozostałych"},{"number":121,"text":"Zaprawdę, w tym jest znak, lecz większość ludzi nie wierzy"},{"number":122,"text":"Zaprawdę, twój pan jest Potężny, Litościwy"},{"number":123,"text":"I lud Ad uznał wysłanników za kłamców"},{"number":124,"text":"Oto powiedział do nich ich brat Hud: \"Czy wy się boicie się Boga"},{"number":125,"text":"Ja przecież jestem dla was posłańcem godnym zaufania"},{"number":126,"text":"Przeto bójcie się Boga i słuchajcie mnie"},{"number":127,"text":"Ja nie żądam od was żadnej nagrody. Moja nagroda należy tylko do Pana światów"},{"number":128,"text":"Czy nadal będziecie budować na każdym wzniesieniu jakiś znak dla daremnej zabawy"},{"number":129,"text":"I czy zbudujecie sobie twierdzę w nadziei, że będziecie nieśmiertelni"},{"number":130,"text":"A kiedy przejmujecie władzę siłą, jesteście gwałtowni jak tyrani"},{"number":131,"text":"Bójcie się Boga i słuchajcie mnie"},{"number":132,"text":"Bójcie się Tego, który was zaopatrzył w to, co wam wiadomo"},{"number":133,"text":"On zaopatrzył was w trzody i synów"},{"number":134,"text":"Ogrody i źródła"},{"number":135,"text":"Ja, zaprawdę, boję się dla was Wielkiego Dnia"},{"number":136,"text":"Oni powiedzieli: \"Nam jest wszystko jedno, czy ty nas napominasz, czy też nie jesteś z liczby napominających"},{"number":137,"text":"Nasze postępowanie podobne jest tylko do postępowania naszych przodków"},{"number":138,"text":"I my nie będziemy ukarani"},{"number":139,"text":"I oni uznali go za kłamcę, więc ich wytraciliśmy. Zaprawdę, w tym jest znak, lecz większość ludzi nie wierzy"},{"number":140,"text":"Zaprawdę, twój Pan jest Potężny, Litościwy"},{"number":141,"text":"I lud Samud uznał za kłamców tych, którzy zostali posłani"},{"number":142,"text":"Oto powiedział im ich brat Salih: \"Czy wy nie będziecie bogobojni"},{"number":143,"text":"Ja jestem dla was posłańcem godnym zaufania"},{"number":144,"text":"Przeto bójcie się Boga i słuchajcie mnie"},{"number":145,"text":"Nie żądam od was żadnej nagrody. Moja nagroda jest tylko u Pana światów"},{"number":146,"text":"Czy myślicie, że zawsze pozostaniecie wśród tego, co jest tutaj, bezpieczni"},{"number":147,"text":"Wśród ogrodów i źródeł"},{"number":148,"text":"Wśród pól uprawnych i drzew palmowych o delikatnych kiściach owoców"},{"number":149,"text":"Czy myślicie, że zawsze będziecie zręcznie wykuwać domy w górach"},{"number":150,"text":"Przeto bójcie się Boga i słuchajcie mnie"},{"number":151,"text":"I nie słuchajcie ludzi bezbożnych"},{"number":152,"text":"Którzy szerzą zgorszenie na ziemi i nie czynią dobra"},{"number":153,"text":"Oni powiedzieli: \"Ty jesteś tylko jednym z zaczarowanych"},{"number":154,"text":"Jesteś tylko człowiekiem jak my. Przynieś nam jakiś znak, jeśli jesteś z liczby prawdomównych"},{"number":155,"text":"Powiedział: \"To jest wielbłądzica; ona pić będzie określonego dnia, a wy pić będziecie innego oznaczonego dnia"},{"number":156,"text":"Nie czyńcie jej nic złego, bo dosięgnie was kara Dnia Wielkiego"},{"number":157,"text":"Oni jednak przecięli jej pęciny, lecz nazajutrz tego pożałowali"},{"number":158,"text":"I dosięgła ich kara. Zaprawdę, w tym jest znak, lecz większość ludzi nie wierzy"},{"number":159,"text":"Zaprawdę, twój Pan jest Potężny, Litościwy"},{"number":160,"text":"Lud Lota uznał za kłamców tych, którzy zostali posłani"},{"number":161,"text":"Oto powiedział do nich brat ich Lot: \"Czy wy nie będziecie bogobojni"},{"number":162,"text":"Ja jestem dla was posłańcem godnym zaufania"},{"number":163,"text":"Przeto bójcie się Boga i słuchajcie mnie"},{"number":164,"text":"Ja nie żądam od was za to żadnej zapłaty. Moja zapłata jest tylko u Pana światów"},{"number":165,"text":"Czy będziecie obcować z mężczyznami ze wszystkich światów"},{"number":166,"text":"A pozostawiać wasze żony, które stworzył wasz Pan dla was? Tak, jesteście ludem występnym"},{"number":167,"text":"Oni powiedzieli: \"Jeśli nie zaprzestaniesz, o Locie, to niechybnie zostaniesz wypędzony"},{"number":168,"text":"On powiedział: \"Nienawidzę tego, co wy czynicie"},{"number":169,"text":"Panie mój! Wyratuj mnie i moją rodzinę od tego, co oni czynią"},{"number":170,"text":"I wyratowaliśmy jego i jego rodzinę wszystkich razem"},{"number":171,"text":"Jedynie stara kobieta znalazła się wśród tych, którzy pozostali w tyle"},{"number":172,"text":"Następnie wytraciliśmy innych"},{"number":173,"text":"I spuściliśmy na nich gwałtowny deszcz. A jakże zgubny jest deszcz dla tych, którzy zostali ostrzeżeni"},{"number":174,"text":"Zaprawdę, w tym jest znak, lecz większość ludzi nie wierzy"},{"number":175,"text":"Zaprawdę, twój Pan jest Potężny, Litościwy"},{"number":176,"text":"Mieszkańcy Gąszczu uznali za kłamców tych, którzy zostali posłani"},{"number":177,"text":"Oto powiedział do nich Szu`ajb: \"Czy wy nie będziecie bogobojni"},{"number":178,"text":"Ja jestem dla was posłańcem godnym zaufania"},{"number":179,"text":"Bójcie się więc Boga i słuchajcie mnie"},{"number":180,"text":"Ja nie żądam od was żadnej zapłaty. Moja zapłata jest tylko u Pana światów"},{"number":181,"text":"Dawajcie pełną miarę, a nie bądźcie w liczbie tych, którzy narażają na straty"},{"number":182,"text":"Ważcie dokładną wagą"},{"number":183,"text":"Nie zmniejszajcie ludziom ich dobytku i nie czyńcie zła na ziemi, szerząc zgorszenie"},{"number":184,"text":"Bójcie się Tego, który was stworzył, i pokolenia dawnych przodków"},{"number":185,"text":"Oni powiedzieli: \"Ty jesteś tylko jednym z zaczarowanych"},{"number":186,"text":"Jesteś przecież tylko człowiekiem, podobnie jak my; i sądzimy, że jesteś tylko kłamcą"},{"number":187,"text":"Spuść więc na nas płaty z nieba, jeśli jesteś z liczby prawdomównych"},{"number":188,"text":"On powiedział: \"Mój Pan wie najlepiej, co wy czynicie"},{"number":189,"text":"Lecz oni uznali go za kłamcę. I pochwyciła ich kara Dnia Cienia: to była kara Dnia Wielkiego"},{"number":190,"text":"Zaprawdę, w tym jest znak, lecz większość ludzi nie wierzy"},{"number":191,"text":"Zaprawdę, twój Pan jest Potężny, Litościwy"},{"number":192,"text":"To jest objawienie Pana światów"},{"number":193,"text":"Z nim zeszedł Duch wierny"},{"number":194,"text":"Na twoje serce, abyś był w liczbie ostrzegających"},{"number":195,"text":"W języku arabskim, jasnym"},{"number":196,"text":"Zaprawdę, to jest w Pismach dawnych przodków"},{"number":197,"text":"Czy to nie było dla nich znakiem, że wiedzą to uczeni synów Izraela"},{"number":198,"text":"Jeślibyśmy objawili to komuś z cudzoziemców"},{"number":199,"text":"I on wyrecytowałby to przed nimi, to oni też by mu nie uwierzyli"},{"number":200,"text":"W ten sposób wprowadziliśmy to w serca grzeszników"},{"number":201,"text":"Oni w to nie uwierzą, dopóki nie zobaczą kary bolesnej"},{"number":202,"text":"I przyjdzie ona do nich nagle, kiedy nawet nie będą się jej spodziewać"},{"number":203,"text":"Oni wtedy powiedzą: \"Czy my znajdziemy się wśród tych, którym będzie dana zwłoka"},{"number":204,"text":"Czy oni starają się przyspieszyć Naszą karę"},{"number":205,"text":"Jak ci się wydaje? Jeślibyśmy pozwolili im używać życia przez wiele lat"},{"number":206,"text":"A potem przyszło do nich to, co im zostało obiecane"},{"number":207,"text":"To czyż przyniesie im jakąkolwiek korzyść to, co było im dane używać"},{"number":208,"text":"I nie zniszczyliśmy żadnego miasta, zanim nie zostali tam wysłani ci, którzy ostrzegali"},{"number":209,"text":"Dla napomnienia; ponieważ My nie byliśmy niesprawiedliwi"},{"number":210,"text":"Nie przynieśli go przecież szatani"},{"number":211,"text":"To im się nie godzi i nie są do tego zdolni"},{"number":212,"text":"Oni są odsunięci od słuchania"},{"number":213,"text":"Nie wzywaj więc, wraz z Bogiem, żadnego innego boga, żebyś się nie znalazł wśród tych, którzy będą ukarani"},{"number":214,"text":"I ostrzegaj twój ród, bliskich krewnych"},{"number":215,"text":"Pochyl twe skrzydła ku tym spośród wiernych, którzy postępują za tobą"},{"number":216,"text":"A jeśli ciebie nie słuchają, to powiedz im: \"Ja nie jestem winien tego, co wy czynicie"},{"number":217,"text":"Zaufaj Potężnemu, Litościwemu"},{"number":218,"text":"Temu, który ciebie widzi, kiedy wstajesz"},{"number":219,"text":"I kiedy się obracasz wśród tych, którzy wybijają pokłony"},{"number":220,"text":"Zaprawdę, On jest Słyszący, Wszechwiedzący"},{"number":221,"text":"Czy ja mam was powiadomić, na kogo zstępują szatani"},{"number":222,"text":"Zstępują oni na każdego kłamcę, grzesznika"},{"number":223,"text":"Oni podają do wiadomości to, co zasłyszeli, lecz większość z nich to kłamcy"},{"number":224,"text":"A jeśli chodzi o poetów, to postępują za nimi ci, którzy błądzą"},{"number":225,"text":"Czy ty nie widzisz, jak oni wędrują po wszystkich dolinach"},{"number":226,"text":"I jak mówią to, czego nie czynią"},{"number":227,"text":"Wyjątek stanowią ci, którzy uwierzyli, pełnili dobre dzieła i często wspominali Boga. Oni obronili się po tym, jak doznali niesprawiedliwości. A niebawem dowiedzą się ci, którzy czynili niesprawiedliwość, jakich przeciwności losu oni doznają"}]}