{"number":61,"edition":"pl.bielawskiego","ayahs":[{"number":1,"text":"Wysławia Boga to, co jest w niebiosach, i to, co jest na ziemi. On jest Potężny, Mądry"},{"number":2,"text":"O wy, którzy wierzycie! Dlaczego mówicie to, czego nie czynicie"},{"number":3,"text":"Bardzo nienawistne jest Bogu, iż mówicie to, czego nie czynicie"},{"number":4,"text":"Zaprawdę, Bóg miłuje tych, którzy walczą na Jego drodze w zwartych szeregach, jak gdyby byli budowlą solidną"},{"number":5,"text":"Oto powiedział Mojżesz do swego ludu: \"O ludu mój! Dlaczego wy mnie obrażacie? Przecież wiecie, że Bóg posłał mnie do was.\" A kiedy oni się odsunęli, Bóg odsunął ich serca. Bóg nie prowadzi drogą prostą ludzi szerzących zepsucie"},{"number":6,"text":"Oto powiedział Jezus, syn Marii: \"O synowie Izraela! Jestem wysłany od Boga do was, aby potwierdzić prawdziwość tego, co przede mną było zesłane w Torze, i zwiastować Posłańca, który przyjdzie po mnie, a którego imię - Ahmad!\" Lecz kiedy on przyszedł z jasnymi dowodami, oni powiedzieli: \"To są czary oczywiste"},{"number":7,"text":"A kto jest bardziej niesprawiedliwy aniżeli ten, kto mówi kłamstwo przeciw Bogu, kiedy jest wzywany do islamu? Bóg nie prowadzi drogą prostą ludzi niesprawiedliwych"},{"number":8,"text":"Oni chcą zagasić światło Boga swoimi ustami; lecz Bóg dopełni Swoje światło, chociaż by to było nienawistne dla niewiernych"},{"number":9,"text":"On jest Tym, który wysłał Swojego Posłańca z drogą prostą i religią prawdy, aby ją wznieść ponad wszelką religię, chociażby to było nienawistne dla bałwochwalców"},{"number":10,"text":"O wy, którzy wierzycie! Czyż mogę ukazać wam handel, który by was wybawił od kary bolesnej"},{"number":11,"text":"Będziecie wierzyć w Boga i Jego Posłańca! Będziecie walczyć na drodze Boga waszym majątkiem i waszymi duszami! To będzie lepsze dla was - o, gdybyście tylko mogli to wiedzieć"},{"number":12,"text":"Wtedy On przebaczy wam wasze grzechy i wprowadzi was do Ogrodów, gdzie w dole płyną strumyki, i do mieszkań przyjemnych w Ogrodach Edenu. To jest osiągnięcie ogromne"},{"number":13,"text":"I da wam inne rzeczy, które wy kochacie, pomoc od Boga i bliskie zwycięstwo. Zwiastuj radosną nowinę wiernym"},{"number":14,"text":"O wy, którzy wierzycie! Bądźcie pomocnikami Boga, jak powiedział Jezus, syn Marii, do apostołów: \"Którzy będą moimi pomocnikami w dążeniu do Boga?\" Apostołowie powiedzieli: \"My jesteśmy pomocnikami Boga!\" I uwierzyła pewna część synów Izraela, a część pozostała niewierna. Wtedy umocniliśmy tych, którzy uwierzyli, przeciwko ich nieprzyjaciołom; i oni stali się zwycięzcami"}]}