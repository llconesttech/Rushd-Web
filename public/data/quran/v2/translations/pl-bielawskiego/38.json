{"number":38,"edition":"pl.bielawskiego","ayahs":[{"number":1,"text":"Sad. Na Koran, zawierający napomnienie"},{"number":2,"text":"A jednak ci, którzy nie wierzą, tkwią w dumie i odszczepieństwie"},{"number":3,"text":"Ileż pokoleń wytraciliśmy przed nimi! Oni wołali, lecz nie był to czas wybawienia"},{"number":4,"text":"Dziwią się, że przyszedł do nich ostrzegający spośród nich. I mówią niewierni: \"To jest czarownik, wielki kłamca"},{"number":5,"text":"Czy on uczyni bogów Bogiem jedynym? Zaprawdę, to jest rzecz zadziwiająca"},{"number":6,"text":"I starszyzna spośród nich oddaliła się, mówiąc: \"Idźcie i wytrwajcie przy waszych bogach! Zaprawdę, to jest rzecz pożądana"},{"number":7,"text":"Nie słyszeliśmy wcale o tym w ostatniej religii. To jest tylko wymysł"},{"number":8,"text":"Czy to jemu, spośród nas wszystkich, zostało zesłane napomnienie?\" Tak! Oni pozostają w zwątpieniu względem Mojego napomnienia. Tak! Oni jeszcze nie zakosztowali Mojej kary"},{"number":9,"text":"Czy oni posiadają skarby miłosierdzia twego Pana, Potężnego, Obdarzającego"},{"number":10,"text":"Czy oni posiadają królestwo niebios i ziemi, i tego, co jest między nimi? Niech więc wzniosą się na sznurach"},{"number":11,"text":"Zastępy z frakcji odszczepieńców zostały rozbite"},{"number":12,"text":"Przed nimi kłam zadawali: lud Noego, lud Ad i Faraon - posiadacz pali namiotu"},{"number":13,"text":"I lud Samud, lud Lota i mieszkańcy Gąszczu. Oni wszyscy stanowili frakcje"},{"number":14,"text":"Każdy z nich za kłamców uważał posłańców, dlatego też ziściła się Moja kara"},{"number":15,"text":"Pozostaje im tylko oczekiwać na jeden krzyk, który nie będzie powtórzony"},{"number":16,"text":"I powiedzieli: \"Panie nasz! Przyspiesz nasz udział przed Dniem rozrachunku"},{"number":17,"text":"Bądź cierpliwy na to, co oni mówią, i wspomnij Naszego sługę Dawida, posiadającego siłę. Zaprawdę, on był pełen skruchy"},{"number":18,"text":"Oto skłoniliśmy góry, aby wraz z nim głosiły chwałę o zachodzie i wschodzie słońca"},{"number":19,"text":"I ptaki wokół zebrane - wszystko ku Niemu się zwraca"},{"number":20,"text":"I umocniliśmy jego królestwo, i daliśmy mu mądrość i rozstrzygającą jasność mowy"},{"number":21,"text":"Czy doszło do ciebie opowiadanie o prowadzących spór? Oto oni wspięli się po murze do sanktuarium"},{"number":22,"text":"Kiedy weszli do Dawida, on się ich przestraszył, oni zaś powiedzieli: \"Nie obawiaj się! My jesteśmy dwoma kłótnikami, każdy z nas nastaje na drugiego. Rozsądź więc między nami według prawdy i nie bądź niesprawiedliwy, i wyprowadź nas na równą drogę"},{"number":23,"text":"Oto mój brat. Posiada on dziewięćdziesiąt dziewięć owiec, a ja mam tylko jedną owcę. I powiedział on: Powierz mi ją - i on zwyciężył mnie w mowie"},{"number":24,"text":"Powiedział Dawid: \"On był dla ciebie niesprawiedliwy, prosząc o przyłączenie twojej owcy do swoich. Zaprawdę, wielu spośród wspólników wyrządza sobie nawzajem krzywdy, z wyjątkiem tych, którzy uwierzyli i którzy pełnią dobre dzieła, a jest ich niewielu.\" I domyślił się Dawid, że wystawiliśmy go tylko na próbę. Poprosił o przebaczenie swego Pana i padł na twarz, wybijając pokłony, i nawrócił się"},{"number":25,"text":"Więc przebaczyliśmy mu to i czeka go miejsce blisko Nas i piękna przystań"},{"number":26,"text":"O Dawidzie! Uczyniliśmy ciebie namiestnikiem na ziemi. Rozsądzaj więc między ludźmi według prawdy, nie idź za namiętnością, bo sprowadzi cię z drogi Boga. Zaprawdę, tych, którzy schodzą z drogi Boga czeka kara straszna za to, iż zapomnieli o Dniu rozrachunku"},{"number":27,"text":"My nie stworzyliśmy nieba i ziemi, i tego, co jest między nimi, nadaremnie. Takie jest mniemanie tych, którzy nie wierzą. Lecz biada tym, którzy nie wierzą, w obliczu ognia"},{"number":28,"text":"Czy My będziemy traktować tych, którzy wierzą i czynią dobre dzieła, tak jak tych, którzy szerzą zgorszenie na ziemi? Czyż będziemy traktować bogobojnych tak jak rozpustników"},{"number":29,"text":"To jest Księga, którą tobie zesłaliśmy, błogosławiona - aby oni zastanowili się nad jej znakami i aby się opamiętali ludzie posiadający rozum"},{"number":30,"text":"Dawidowi darowaliśmy Salomona. Jakże wspaniały to sługa! Zaprawdę, on był pełen skruchy"},{"number":31,"text":"Kiedy mu przedstawiono wieczorem lekko stąpające, szlachetne rumaki"},{"number":32,"text":"On powiedział: \"Zaprawdę, postawiłem wyżej miłość tego dobra aniżeli wspomnienie mego Pana; dopóki ono nie skryło się za zasłoną"},{"number":33,"text":"Przyprowadźcie je do mnie!\" I zaczął przecinać ich ścięgna i szyje"},{"number":34,"text":"I doświadczyliśmy Salomona,. umieszczając na tronie jakąś postać. Wtedy on się nawrócił"},{"number":35,"text":"Powiedział: \"Panie mój! Przebacz mi! I daj mi królestwo takie, które nie będzie odpowiednie dla nikogo po mnie. Zaprawdę, Ty jesteś Obdarzający"},{"number":36,"text":"I poddaliśmy jemu wiatr, który płynie, na jego rozkaz, lekko, tam gdzie on zamierzył"},{"number":37,"text":"I szatanów, zarówno budujących, jak i nurkujących"},{"number":38,"text":"I innych, parami spętanych"},{"number":39,"text":"Oto jest Nasz dar! Rozdzielaj go hojnie lub zachowaj, bez zdawania rachunku"},{"number":40,"text":"Zaprawdę, czeka go miejsce blisko Nas i piękna przystań"},{"number":41,"text":"I wspomnij Naszego sługę Hioba, kiedy wołał do swego Pana: \"Czy to szatan mnie dotknął cierpieniem i karą"},{"number":42,"text":"Uderz nogą! Oto woda chłodna do obmycia się i picia"},{"number":43,"text":"I oddaliśmy mu jego rodzinę dwakroć liczniejszą, jako miłosierdzie od Nas i jako napomnienie dla ludzi rozumnych"},{"number":44,"text":"I weź w rękę garść trawy, i smagaj nią, i nie złam twojej przysięgi!\" I znaleźliśmy go cierpliwym. Jakże to wspaniały sługa! Zaprawdę, on był pełen skruchy"},{"number":45,"text":"I wspomnij nasze sługi: Abrahama, Izaaka i Jakuba - posiadających władzę i jasne spojrzenie"},{"number":46,"text":"Oczyściliśmy ich czystą myślą - wspomnieniem o siedzibie"},{"number":47,"text":"Oni są u Nas przecież wśród wybranych, najlepszych"},{"number":48,"text":"I wspomnij Isma`ila, Eliasza i Zu'I-Kifla - każdy z nich jest wśród najlepszych"},{"number":49,"text":"To jest napomnienie. I, zaprawdę, bogobojnych czeka piękna przystań"},{"number":50,"text":"Ogrody Edenu z otwartymi dla nich bramami"},{"number":51,"text":"Leżąc tam wygodnie, proszą oni o owoce obfite i napój"},{"number":52,"text":"I będą mieli dziewczęta o skromnym spojrzeniu, jednakowego wieku"},{"number":53,"text":"To właśnie zostało im obiecane na Dzień rozrachunku"},{"number":54,"text":"Oto Nasze zaopatrzenie - będzie ono niewyczerpane"},{"number":55,"text":"Tak będzie! Lecz, zaprawdę, buntowników czeka nieszczęsna przystań"},{"number":56,"text":"Gehenna, w której będą się palić. A jakże to złe miejsce odpoczynku"},{"number":57,"text":"Tak będzie! Niech oni zakosztują: i wody wrzącej, i napoju cuchnącego"},{"number":58,"text":"I innych tego rodzaju podwojonych mąk"},{"number":59,"text":"Oto tłum wrzucony razem z wami. Nie ma dla nich żadnego przywitania; będą się palić w ogniu"},{"number":60,"text":"Oni mówią: \"Nie! To wy! Dla was nie ma powitania! To wyście nam to pierwej przygotowali! Jakże to nieszczęsne miejsce stałego przebywania"},{"number":61,"text":"Oni mówią: \"Panie nasz! Temu, kto dla nas to pierwej przygotował,. powiększ w dwójnasób karę w ogniu"},{"number":62,"text":"Oni mówią: \"Cóż to z nami, że nie widzimy tutaj ludzi, których uważaliśmy za złych"},{"number":63,"text":"Czyż my braliśmy sobie ich na pośmiewisko albo odwracały się od nich nasze spojrzenia"},{"number":64,"text":"Zaiste, sprzeczanie się mieszkańców ognia jest prawdą"},{"number":65,"text":"Powiedz: \"Ja jestem tylko ostrzegającym. Nie ma boga, jak tylko Bóg, Jeden, Zwyciężający"},{"number":66,"text":"Pan niebios i ziemi, i tego, co jest między nimi, Potężny, Przebaczający"},{"number":67,"text":"Powiedz: \"To jest wielka nowina"},{"number":68,"text":"Wy się od niej odwracacie"},{"number":69,"text":"Nie miałem żadnej wiedzy o najwyższych dostojnikach, kiedy prowadzili spór"},{"number":70,"text":"To tylko zostało mi objawione, że jestem wyraźnie ostrzegającym"},{"number":71,"text":"Oto powiedział mój Pan do aniołów: \"Ja stwarzam człowieka z gliny"},{"number":72,"text":"Kiedy go ukształtuję harmonijnie i tchnę w niego Mojego Ducha, to padnijcie, oddając mu pokłony"},{"number":73,"text":"Wtedy pokłonili się aniołowie wszyscy razem"},{"number":74,"text":"Z wyjątkiem Iblisa; on wbił się w pychę i znalazł się wśród niewiernych"},{"number":75,"text":"Powiedział: \"O Iblisie! Co tobie przeszkodziło, że nie pokłoniłeś się temu, co Ja stworzyłem Moimi rękami? Czy wbiłeś się w pychę, czy też jesteś wśród wyniosłych"},{"number":76,"text":"Powiedział: \"Ja jestem lepszy od niego: Ty stworzyłeś mnie z ognia, a jego stworzyłeś z gliny"},{"number":77,"text":"Rzekł: \"Wychodź więc stąd, bo jesteś przeklęty"},{"number":78,"text":"I zaprawdę, Moje przekleństwo na tobie aż do Dnia Sądu"},{"number":79,"text":"Powiedział: \"Panie mój! Pozwól mi zaczekać do Dnia ich wskrzeszenia"},{"number":80,"text":"Rzekł: \"Zaprawdę, ty jesteś wśród tych, którym dano zaczekać"},{"number":81,"text":"Aż do Dnia wiadomego czasu"},{"number":82,"text":"Powiedział: \"Przeto; na Twoją potęgę! ja z pewnością zwiodę ich wszystkich"},{"number":83,"text":"Z wyjątkiem Twoich sług, szczerze oddanych"},{"number":84,"text":"Rzekł \"To jest prawda! I Ja prawdę mówię"},{"number":85,"text":"Ja na pewno wypełnię Gehennę tobą i tymi, którzy pójdą za tobą - wszystkimi wam"},{"number":86,"text":"Powiedz: \"Ja nie żądam od was za to żadnej zapłaty ani też nie jestem spośród tych, którzy biorą na siebie ponad możliwości"},{"number":87,"text":"To jest tylko napomnienie dla światów"},{"number":88,"text":"I wy z pewnością dowiecie się o tym po pewnym czasie"}]}