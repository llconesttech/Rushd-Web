{"number":70,"edition":"pl.bielawskiego","ayahs":[{"number":1,"text":"Zapytał żądający wyjaśnienia o karę spadającą"},{"number":2,"text":"Na niewiernych - której nikt oddalić nie potrafi"},{"number":3,"text":"Pochodzącą od Boga, władcy stopni"},{"number":4,"text":"Aniołowie i Duch wznoszą się ku Niemu w Dniu, którego wielkość - pięćdziesiąt tysięcy lat"},{"number":5,"text":"Bądź więc cierpliwy cierpliwością piękną"},{"number":6,"text":"Oni myślą, że ona jest daleka"},{"number":7,"text":"Lecz My sądzimy, że jest bliska"},{"number":8,"text":"Tego Dnia niebo będzie jak miedź roztopiona"},{"number":9,"text":"A góry będą jak kłaczki wełny"},{"number":10,"text":"I serdeczny przyjaciel nie będzie pytał serdecznego przyjaciela"},{"number":11,"text":"Kiedy się zobaczą. Tego Dnia grzesznik chciałby się okupić od kary swoimi synami"},{"number":12,"text":"Swoją towarzyszką i swoim bratem"},{"number":13,"text":"I swoim klanem, który mu dawał schronienie"},{"number":14,"text":"I wszystkimi, którzy są na ziemi, żeby tylko mógł być uratowany"},{"number":15,"text":"Wcale nie! Zaprawdę, to jest ogień piekielny"},{"number":16,"text":"Zrywający skalp"},{"number":17,"text":"Wzywający tego, który się wycofał i który się odwrócił plecami"},{"number":18,"text":"Który zbierał i przechowywał"},{"number":19,"text":"Zaprawdę, człowiek jest stworzeniem zmiennym"},{"number":20,"text":"Kiedy dosięgnie go zło, jest niecierpliwy"},{"number":21,"text":"A kiedy dosięgnie go dobro, jest niedostępny"},{"number":22,"text":"Z wyjątkiem tych, którzy się modlą"},{"number":23,"text":"Którzy są wytrwali w modlitwie"},{"number":24,"text":"Do których majątku ma określone prawo"},{"number":25,"text":"Proszący i biedny"},{"number":26,"text":"I tych, którzy wierzą w Dzień Sądu"},{"number":27,"text":"I tych, którzy się boją kary swego Pana"},{"number":28,"text":"Zaprawdę; kara ich Pana jest nieunikniona"},{"number":29,"text":"I tych, którzy zachowują czystość"},{"number":30,"text":"I żyją tylko z żonami i niewolnicami - wtedy oni nie są ganieni"},{"number":31,"text":"Natomiast ci, którzy wykraczają poza to, są przestępcami"},{"number":32,"text":"I ci, którzy strzegą depozytów swoich i przestrzegają swoich zobowiązań"},{"number":33,"text":"I ci, którzy stoją prosto, kiedy składają świadectwo"},{"number":34,"text":"I ci, którzy się troszczą o swoje modlitwy"},{"number":35,"text":"oni będą w Ogrodach uszanowani"},{"number":36,"text":"A cóż z tymi, którzy nie uwierzyli, biegającymi przed tobą z wyciągniętymi szyjami"},{"number":37,"text":"Na prawo i na lewo, gromadami"},{"number":38,"text":"Czyż nie pragnie każdy człowiek, aby został wprowadzony do Ogrodu szczęśliwości"},{"number":39,"text":"Wcale nie! My stworzyliśmy ich z tego, co oni wiedzą"},{"number":40,"text":"Lecz nie! Przysięgam na Pana wschodów i zachodów! My przecież posiadamy moc"},{"number":41,"text":"Aby zamienić ich na lepszych, i My nie możemy być wyprzedzeni"},{"number":42,"text":"Pozwól im więc pogrążać się w pustych słowach i zabawiać, aż napotkają Dzień, który im został obiecany"},{"number":43,"text":"Ten Dzień, kiedy oni wyjdą z grobów, pośpiesznie, jak gdyby się spieszyli do kamieni ofiarnych"},{"number":44,"text":"Z pokornymi spojrzeniami, okryci poniżeniem! Taki będzie Dzień, który im został obiecany"}]}