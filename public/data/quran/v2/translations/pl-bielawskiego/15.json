{"number":15,"edition":"pl.bielawskiego","ayahs":[{"number":1,"text":"Alif. Lam. Ra. To są znaki Księgi i Koranu jasnego"},{"number":2,"text":"Być może, ci, którzy nie uwierzyli, chcieliby być muzułmanami"},{"number":3,"text":"Pozostaw ich niech oni jedzą i cieszą się używaniem i niech zwodzi ich nadzieja! Oni niebawem się dowiedzą"},{"number":4,"text":"I nie zniszczyliśmy żadnego miasta, którego los nie byłby przesądzony wiadomym pismem"},{"number":5,"text":"Żaden naród nie wyprzedzi swego terminu ani też go nie opóźni"},{"number":6,"text":"Oni powiedzieli: \"O ty, któremu zostało dane napomnienie! zaprawdę, jesteś opętany"},{"number":7,"text":"Dlaczego nie przyjdziesz do nas z aniołami, jeśli jesteś z liczby prawdomównych"},{"number":8,"text":"My nie posyłamy aniołów inaczej, jak tylko z prawdą, i niewierni wówczas nie otrzymają zwłoki"},{"number":9,"text":"Zaprawdę, My posłaliśmy napomnienie i My jesteśmy jego stróżami"},{"number":10,"text":"I wysłaliśmy już posłańców przed tobą pomiędzy społeczności dawnych ludów"},{"number":11,"text":"Ale każdy posłaniec, który do nich przyszedł, był wyśmiewany"},{"number":12,"text":"W ten sposób My sprawiamy, iż to przenika w serca grzeszników"},{"number":13,"text":"Oni nie wierzą w niego, a już przeminęła tradycja przodków"},{"number":14,"text":"Jeślibyśmy nawet otwarli im bramę nieba i oni by tam wstępowali"},{"number":15,"text":"To i tak powiedzieliby: \"Nasze spojrzenia zostały zamroczone albo też jesteśmy ludźmi zaczarowanymi"},{"number":16,"text":"Umieściliśmy na niebie konstelacje i ozdobiliśmy je dla patrzących"},{"number":17,"text":"Ochroniliśmy je też przed szatanem przeklętym"},{"number":18,"text":"A jeśli kto podsłuchuje ukradkiem, to postępuje za nim płomień jaśniejący"},{"number":19,"text":"A ziemię rozpostarliśmy i rzuciliśmy na nią solidnie stojące; i sprawiliśmy, iż wyrosła na niej wszelka rzecz wyważona"},{"number":20,"text":"I przygotowaliśmy na niej wszelkie środki do życia, dla was i dla tych, których wy nie zaopatrujecie"},{"number":21,"text":"I nie ma żadnej rzeczy, której nie posiadalibyśmy pełne skarby; My zsyłamy ją tylko według wiadomej miary"},{"number":22,"text":"My posyłamy wiatry użyźniające, My spuszczamy z nieba wodę i dajemy ją wam do picia, lecz nie wy jesteście jej strażnikami"},{"number":23,"text":"Zaprawdę, My dajemy życie i My sprowadzamy śmierć; My jesteśmy dziedzicami wszystkiego"},{"number":24,"text":"My znamy dobrze tych spośród was, którzy się wysuwają naprzód, i znamy także tych, którzy pozostają w tyle"},{"number":25,"text":"Zaprawdę, twój Pan ich zbierze! Zaprawdę, On jest mądry, wszechwiedzący"},{"number":26,"text":"My stworzyliśmy człowieka z suchej gliny, z ukształtowanego mułu"},{"number":27,"text":"A dżiny stworzyliśmy wcześniej z ognia palącego"},{"number":28,"text":"I oto powiedział twój Pan do aniołów: \"Ja stwarzam człowieka z suchej gliny, z uformowanego mułu"},{"number":29,"text":"A kiedy go ukształtuję harmonijnie i tchnę w niego z Mojego ducha, to padnijcie przed nim, wybijając pokłony"},{"number":30,"text":"I pokłonili się aniołowie wszyscy razem"},{"number":31,"text":"Z wyjątkiem Iblisa; on odmówił przyłączenia się do tych, którzy wybijają pokłony"},{"number":32,"text":"Powiedział Pan: \"O Iblisie! Cóż z tobą, iż nie jesteś z tymi, którzy wybijają pokłony"},{"number":33,"text":"On powiedział: \"Ja nie będę wybijał pokłonów przed człowiekiem, którego stworzyłeś z suchej gliny, z uformowanego mułu"},{"number":34,"text":"Powiedział: \"Wychodź więc stąd! Jesteś przeklęty"},{"number":35,"text":"I, zaprawdę, przekleństwo nad tobą aż do Dnia Sądu"},{"number":36,"text":"On powiedział: \"Panie mój! Udziel mi zwłoki do Dnia, kiedy ludzie będą wskrzeszeni"},{"number":37,"text":"Powiedział: \"Bądź więc wśród tych, którym dano oczekiwać"},{"number":38,"text":"Aż do Dnia czasu oznaczonego"},{"number":39,"text":"On powiedział: \"Panie mój! za to, iż sprowadziłeś mnie z drogi, ja będę im upiększał to, co jest na ziemi, i z pewnością wszystkich sprowadzę z drogi"},{"number":40,"text":"Z wyjątkiem tych spośród Twoich sług, którzy są szczerze oddani"},{"number":41,"text":"Powiedział Pan: \"To jest dla Mnie droga prosta"},{"number":42,"text":"Oto Moi słudzy! Ty nie masz nad nimi żadnej władzy, oprócz tych spośród błądzących, którzy pójdą za tobą"},{"number":43,"text":"Zaprawdę, Gehenna to miejsce spotkania ich wszystkich"},{"number":44,"text":"Posiada ona siedem bram; do każdej bramy jest przydzielona jakaś ich część"},{"number":45,"text":"Zaprawdę; bogobojni znajdą się wśród ogrodów i źródeł"},{"number":46,"text":"Wejdźcie tutaj w pokoju - bezpieczni"},{"number":47,"text":"I zabraliśmy wszelką nienawiść tkwiącą w ich piersiach. Jak bracia, będą spoczywać na łożach zwróceni ku sobie twarzą w twarz"},{"number":48,"text":"Nie dotknie ich tam żadne zmęczenie i nie będą stamtąd wypędzeni"},{"number":49,"text":"Obwieść Moim sługom, iż Ja jestem Przebaczający, Litościwy"},{"number":50,"text":"Zaprawdę, Moja kara jest karą bolesną"},{"number":51,"text":"I obwieść im o gościach Abrahama"},{"number":52,"text":"Oto oni weszli do niego i powiedzieli: \"Pokój!\" On powiedział: \"Doprawdy, my się was obawiamy"},{"number":53,"text":"Oni powiedzieli: \"Nie obawiaj się! Przynosimy ci radosną wieść o mądrym chłopcu"},{"number":54,"text":"On powiedział: \"Czy doprawdy obwieszczacie mi tę radosną wieść, kiedy osiągnąłem już podeszły wiek? W imię czego więc przynosicie mi tę radosną wieść"},{"number":55,"text":"Powiedzieli: \"Obwieszczamy ci radosną wieść w całej prawdzie. Nie bądź więc z liczby tych, którzy rozpaczają"},{"number":56,"text":"Powiedział: \"A kto wątpi w miłosierdzie swego Pana oprócz tych, którzy zabłądzili"},{"number":57,"text":"Powiedział: \"A jaka jest wasza sprawa, o posłańcy"},{"number":58,"text":"Oni powiedzieli: \"Oto zostaliśmy wysłani do ludu grzeszników"},{"number":59,"text":"Ale nie do rodziny Lota: my wyratujemy ją całą"},{"number":60,"text":"Oprócz jego żony. Zdecydowaliśmy bowiem, iż ona będzie pośród tych, którzy pozostali w tyle"},{"number":61,"text":"A kiedy przyszli do rodziny Lota"},{"number":62,"text":"On powiedział: \"Zaprawdę, jesteście ludźmi nieznanymi"},{"number":63,"text":"Oni powiedzieli: \"Wcale nie! My przyszliśmy do ciebie z tym, w co oni powątpiewali"},{"number":64,"text":"Przyszliśmy do ciebie z prawdą i jesteśmy prawdomówni"},{"number":65,"text":"Wyruszaj więc nocą w drogę z twoją rodziną; idź za nimi i niech nikt się nie ogląda; idźcie tam, gdzie wam nakazano"},{"number":66,"text":"I wydaliśmy taki rozkaz, aby ci, którzy rankiem znajdą się w tyle, zostali odcięci"},{"number":67,"text":"Ludzie z miasta przybyli uradowani"},{"number":68,"text":"On powiedział: \"To są moi goście. Nie zniesławiajcie mnie"},{"number":69,"text":"Bójcie się Boga! Nie okrywajcie mnie wstydem"},{"number":70,"text":"Oni powiedzieli: \"Czyż my nie zabroniliśmy ci obcowania ze światem"},{"number":71,"text":"On powiedział: \"Oto moje córki, jeśli już macie coś czynić"},{"number":72,"text":"Na twoje życie. Oni, zaprawdę, w swoim odurzeniu wędrują na ślepo"},{"number":73,"text":"I pochwycił ich krzyk o wschodzie słońca"},{"number":74,"text":"I wywróciliśmy miasto od dołu do góry, i spuściliśmy na nich deszcz kamieni z palonej gliny"},{"number":75,"text":"Zaprawdę, w tym są znaki dla tych, którzy umieją je czytać"},{"number":76,"text":"Zaprawdę, ono jest na drodze jeszcze istniejącej"},{"number":77,"text":"Zaprawdę, w tym jest znak dla wierzących"},{"number":78,"text":"I mieszkańcy Gąszczu byli z pewnością niesprawiedliwi"},{"number":79,"text":"Przeto zemściliśmy się na nich. zaprawdę, obydwa miasta stały się jasnym wzorem"},{"number":80,"text":"I oto mieszkańcy Al-Hidżr uznali wysłanników za kłamców"},{"number":81,"text":"My przynieśliśmy im Nasze znaki, lecz oni się odwrócili"},{"number":82,"text":"I drążyli mieszkania w górach, bezpieczni"},{"number":83,"text":"I pochwycił ich krzyk o rannej porze"},{"number":84,"text":"I na nic im się przydało to, co oni zyskali"},{"number":85,"text":"Przecież stworzyliśmy niebiosa i ziemię, i to, co się między nimi znajduje, w całej prawdzie. Godzina nadejdzie z pewnością! Przebacz im więc przebaczeniem pięknym"},{"number":86,"text":"Zaprawdę, twój Pan jest Stwórcą, Wszechwiedzącym"},{"number":87,"text":"Daliśmy tobie siedem powtarzanych i Koran wspaniały"},{"number":88,"text":"Nie wytężaj więc oczu ku temu, co daliśmy w używanie pewnym grupom spośród nich. I nie użalaj się nad nimi. Pochyl twoje skrzydło nad wiernymi"},{"number":89,"text":"Powiedz: \"Zaprawdę, ja jestem jawnie ostrzegającym"},{"number":90,"text":"Podobnie zesłaliśmy na tych"},{"number":91,"text":"Którzy dzielili Koran na części"},{"number":92,"text":"Na twojego Pana! My ich wszystkich zapytamy"},{"number":93,"text":"O to, co oni czynili"},{"number":94,"text":"Wyznawaj otwarcie to, co tobie zostało nakazane, i odwróć się od bałwochwalców"},{"number":95,"text":"My tobie wystarczymy bez szyderców, umieszczających obok Boga jakiegoś innego boga"},{"number":96,"text":"Ale niebawem oni się dowiedzą"},{"number":97,"text":"My wiemy, iż twoja pierś się ściska na to, co oni mówią"},{"number":98,"text":"Głoś chwałę twego Pana Bądź wśród tych, którzy wybijają pokłony"},{"number":99,"text":"Czcij twego Pana, aż przyjdzie do ciebie pewność"}]}