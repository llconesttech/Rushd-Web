{"number":73,"edition":"pl.bielawskiego","ayahs":[{"number":1,"text":"O ty, owinięty szatą"},{"number":2,"text":"Czuwaj na modlitwie nocą, niewiele wypoczywając"},{"number":3,"text":"pół nocy lub nieco mniej"},{"number":4,"text":"Albo trochę więcej i recytuj wyraźnie Koran"},{"number":5,"text":"My rzucimy ci słowo wielkiej wagi"},{"number":6,"text":"Oto modlitwa na początku nocy jest bardziej skuteczna i bardziej poprawna w wypowiedzi"},{"number":7,"text":"Bo przecież w ciągu dnia masz liczne zajęcia"},{"number":8,"text":"Wspominaj imię twego Pana i poświęć Mu się całkowicie"},{"number":9,"text":"On Panem Wschodu i Zachodu. Nie ma boga, jak tylko On! Przeto weź Go sobie za opiekuna"},{"number":10,"text":"Znoś cierpliwie to, co oni mówią! Uciekaj od nich ucieczką piękną"},{"number":11,"text":"Pozostaw Mnie z tymi, którzy uznają, że to kłamstwo, którzy znajdują się w dobrobycie! I daj im nieco zwłoki"},{"number":12,"text":"Zaprawdę, My posiadamy łańcuchy i ogień palący"},{"number":13,"text":"Pożywienie, które staje w gardle, i karę bolesną"},{"number":14,"text":"na ten Dzień, kiedy zatrzęsie się ziemia i góry, a góry staną się jak ruchome wydmy piasku"},{"number":15,"text":"Oto posłaliśmy wam Posłańca, aby był świadkiem przeciwko wam; tak jak posłaliśmy posłańca do Faraona"},{"number":16,"text":"Lecz on nie posłuchał posłańca i ukaraliśmy go za to surową karą"},{"number":17,"text":"Jakże wy się uchronicie - jeśli pozostaniecie niewiernymi - tego Dnia, który dzieci uczyni siwowłosymi"},{"number":18,"text":"Niebo rozerwie sie wtedy - dopelni sie Jego obietnica"},{"number":19,"text":"Zaprawdę, to jest przypomnienie! Przeto ten, kto chce, niech podejmie drogę do swego Pana"},{"number":20,"text":"Zaprawdę, Twój Pan wie, że ty i ci, którzy są z tobą, trwacie na modlitwie, stojąc blisko dwie trzecie, połowę lub jedną trzecią nocy. Bóg wymierza noc i dzień. On wie, że wy nie policzycie tego, i On wam to przebaczy. Przeto recytujcie głośno to, co jest łatwe z Koranu! On wie, że niektórzy spośród was będą chorzy, a inni będą wędrować po ziemi, poszukując dobroci Boga, a inni będą walczyć na drodze Boga. Przeto recytujcie, co z niego dla was jest łatwe! Odprawiajcie modlitwę i dawajcie jałmużnę! Użyczajcie Bogu pożyczki pięknej! Co wy przygotujecie pierwej dobrego dla waszych dusz, znajdziecie to u Boga - lepszym i większym jako nagrodę. Proście Boga o przebaczenie! Zaprawdę, Bóg jest przebaczający, miłosierny"}]}