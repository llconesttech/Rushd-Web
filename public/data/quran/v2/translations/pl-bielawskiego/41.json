{"number":41,"edition":"pl.bielawskiego","ayahs":[{"number":1,"text":"Ha. Mim"},{"number":2,"text":"Objawienie od Miłosiernego, Litościwego"},{"number":3,"text":"Księga, której znaki są wyjaśnione, jako Koran arabski, dla ludzi, którzy posiadają wiedzę"},{"number":4,"text":"zwiastun radosnej wieści i ostrzeżenie. Lecz większość z nich się odwróciła; oni nie słuchają"},{"number":5,"text":"Powiedzieli: \"Nasze serca są zasłonięte, oddzielone od tego, do czego wzywasz; w naszych uszach jest głuchota, a między nami i tobą jest przegroda. Działaj więc, i my działamy"},{"number":6,"text":"Powiedz: \"Ja jestem tylko śmiertelnikiem, tak jak wy. Zostało mi objawione, że Bóg wasz jest Bogiem Jedynym. Idźcie więc prosto ku Niemu i proście Go o przebaczenie! I biada bałwochwalcom"},{"number":7,"text":"Którzy nie dają jałmużny i którzy nie wierzą w życie ostateczne"},{"number":8,"text":"Zaprawdę, tych, którzy wierzą i którzy pełnią dobre dzieła - czeka nagroda nieustanna"},{"number":9,"text":"Powiedz: \"Czy nie wierzycie w Tego, który stworzył ziemię w ciągu dwóch dni, i wynajdujecie Jemu równych? To jest Pan światów"},{"number":10,"text":"On umieścił na niej solidnie stojące, wznoszące się nad nią, i pobłogosławił ją. Porozdzielał na niej środki żywności w ciągu czterech dni, równo dla wszystkich proszących"},{"number":11,"text":"Potem zwrócił się ku niebu - ono było wtedy dymem - i powiedział jemu i ziemi: \"Przychodźcie dobrowolnie lub wbrew woli!\" One powiedziały: \"Przychodzimy posłuszne"},{"number":12,"text":"I On ustanowił siedem niebios, w dwa dni, i objawił każdemu niebu jego zasady. I ozdobiliśmy niebo najbliższe lampami - także dla ochrony. Takie jest ustanowienie Potężnego, Wszechwiedzącego"},{"number":13,"text":"A jeśli oni się odwrócą, to powiedz: \"Ostrzegam was przed piorunem podobnym do pioruna ludu Ad i Samud"},{"number":14,"text":"Kiedy przyszli do nich posłańcy z jednej i z drugiej strony: \"Nie czcijcie nikogo oprócz Boga!\", oni powiedzieli: \"Jeśliby zechciał nasz Pan, to zesłałby aniołów; lecz my nie wierzymy w posłannictwo, z którym wy zostaliście posłani"},{"number":15,"text":"A jeśli chodzi o lud Ad, to oni bezprawnie wbili się w dumę na ziemi i powiedzieli: \"Któż ma więcej od nas siły?\" Czyż oni nie widzieli, że Bóg, który ich stworzył, ma potężniejszą od nich moc? I oni odrzucali Nasze znaki"},{"number":16,"text":"Wysłaliśmy więc przeciwko nim wiatr wyjący w owe dni nieszczęsne, ażeby dać im zakosztować kary hańbiącej w życiu na tym świecie. Ale, zaprawdę, kara w życiu ostatecznym jest bardziej hańbiąca; a oni nie będą wspomożeni"},{"number":17,"text":"A jeśli chodzi o lud Samud, to prowadziliśmy ich drogą prostą, lecz oni woleli ślepotę zamiast drogi prostej. Dosięgną ich więc grom kary poniżającej za to, co oni czynili"},{"number":18,"text":"A uratowaliśmy tych; którzy uwierzyli i byli bogobojni"},{"number":19,"text":"W Dniu, kiedy wrogowie Boga staną przed ogniem, zostaną podzieleni"},{"number":20,"text":"A kiedy przybliżą się do niego, ich słuch, spojrzenie i skóra będą świadczyć przeciwko nim z powodu tego, co czynili"},{"number":21,"text":"I będą mówili swojej skórze: \"Dlaczego świadczysz przeciwko nam?\" One powiedzą: \"Bóg dał nam mowę, albowiem dał mowę wszelkiej rzeczy; On was stworzył po raz pierwszy i wy do Niego zostaniecie sprowadzeni"},{"number":22,"text":"I nie mogliście się ukryć, żeby Wasz słuch, spojrzenia i skóry nie świadczyły przeciwko wam. Lecz sądziliście, że Bóg niewiele wie z tego, co czynicie"},{"number":23,"text":"Oto wasze mniemanie, które mieliście o waszym Panu - ono was zgubiło. I znaleźliście się między tymi, którzy ponieśli stratę"},{"number":24,"text":"Jeśli oni nawet okażą cierpliwość, to i tak ogień będzie ich miejscem schronienia; a jeśli będą prosić o łaskę, to i tak nie znajdą się wśród tych, którzy doznają łaski"},{"number":25,"text":"I przydzieliliśmy im współtowarzyszy, którzy im upiększyli to, co jest przed nimi i co jest za nimi. I ziściło się na nich słowo o narodach, które już dawno przeminęły - spośród dżinów i ludzi. Zaprawdę, oni się znajdą wśród ponoszących stratę"},{"number":26,"text":"Powiedzieli ci, którzy nie uwierzyli: \"Nie słuchajcie tego Koranu i mówcie o nim puste słowa! Być może, zwyciężycie"},{"number":27,"text":"My na pewno damy zakosztować tym, którzy nie wierzą, kary strasznej; My zapłacimy im czymś gorszym niż to, co oni czynili"},{"number":28,"text":"Taka jest zapłata dla wrogów Boga - ogień! Dla nich będzie tam siedziba wieczności jako zapłata za to, iż oni odrzucali Nasze znaki"},{"number":29,"text":"Powiedzieli ci, którzy nie uwierzyli: \"Panie nasz! Pokaż nam tych spośród dżinów i ludzi, którzy nas sprowadzili z drogi na manowce. My ich umieścimy pod naszymi nogami, aby się znaleźli wśród najpodlejszych"},{"number":30,"text":"Zaprawdę, na tych, którzy powiedzieli: \"Pan nasz - to Bóg!\", i potem poszli prosto - zstąpią aniołowie: \"Nie obawiajcie się i nie smućcie! Cieszcie się Ogrodem, który wam został obiecany"},{"number":31,"text":"My jesteśmy waszymi opiekunami w życiu na tym świecie i w życiu ostatecznym. Dla was będzie tam to, czego zapragną wasze dusze; i dla was będzie tam to, o co wy poprosicie"},{"number":32,"text":"jako gościnne przyjęcie od Przebaczającego, Litościwego"},{"number":33,"text":"A któż wypowiada piękniejsze słowa aniżeli ten, kto modli się do Boga i kto spełnia dobre dzieło, mówiąc: \"Zaprawdę, jestem między tymi, którzy się całkowicie poddali"},{"number":34,"text":"Dobry czyn i zły czyn nie są równe. Odsuwaj więc gorszy czyn tym, co jest lepsze. Wtedy ten, który jest tobie wrogiem, będzie jak bliski przyjaciel"},{"number":35,"text":"Lecz tego nie dano nikomu innemu, jak tylko tym, którzy są cierpliwi; nie będzie to dane nikomu innemu, tylko tym, którzy mają wielkie szczęście"},{"number":36,"text":"A jeśli szatan będzie cię kusił, to szukaj ucieczki u Boga. Zaprawdę, On jest Słyszący, Wszechwiedzący"},{"number":37,"text":"Wśród Jego znaków są: noc i dzień, słońce i księżyc. Nie wybijajcie pokłonów ani słońcu, ani księżycowi! Wybijajcie pokłony przed Bogiem, który je stworzył - jeśli Jego czcicie"},{"number":38,"text":"Oni wbijają się w pychę, natomiast ci, którzy są u twego Pana, wysławiają Go nocą i dniem i nie ustają"},{"number":39,"text":"Wśród Jego znaków jest to, iż widzisz ziemię pokorną; a kiedy My zsyłamy na nią wodę, to ona się wzburza i nabrzmiewa. Zaprawdę, Ten, który ją ożywia, będzie z pewnością ożywicielem zmarłych! On jest nad każdą rzeczą wszechwładny"},{"number":40,"text":"Zaprawdę, ci, którzy nie uznają Naszych znaków, nie ukryją się przed Nami! Czyż ten, który będzie wrzucony w ogień, jest lepszy od tego, który przychodzi bezpieczny w Dniu Zmartwychwstania? Róbcie, co chcecie, On widzi dobrze, co czynicie"},{"number":41,"text":"Zaprawdę, ci, którzy nie wierzą w napomnienie, kiedy ono do nich przychodzi... - a przecież to jest Księga wspaniała"},{"number":42,"text":"Nie przenika do niej fałsz z żadnej strony. To jest objawienie pochodzące od mądrego, godnego chwały"},{"number":43,"text":"Powiedziano ci tylko to, co już powiedziano posłańcom przed tobą. Zaprawdę, twój Pan jest władcą przebaczenia i władcą kary bolesnej"},{"number":44,"text":"A jeślibyśmy go uczynili Koranem w języku wam obcym, to oni by powiedzieli: \"Dlaczego jego znaki nie zostały wyjaśnione? Dlaczego obcy, skoro jest arabski?\" Powiedz: \"Dla tych, którzy wierzą, on jest drogą prostą i uzdrowieniem; ci zaś, którzy nie wierzą, mają w swoich uszach głuchotę i dotknięci są ślepotą; są wzywani z dalekiego miejsca"},{"number":45,"text":"Daliśmy już Księgę Mojżeszowi, lecz ona była przedmiotem sporu; i jeśliby nie słowo, które wyszło już wcześniej od twego Pana, to sami rozstrzygnęliby sprawę między sobą. Zaprawdę, oni są względem niej w głębokim zwątpieniu"},{"number":46,"text":"Ten, kto czyni dobro, czyni dla siebie samego; a ten, kto czyni zło, czyni przeciwko sobie. Twój Pan nie jest niesprawiedliwy dla Swoich sług"},{"number":47,"text":"Do Niego sprowadza się wiedza o Godzinie. Żaden owoc nie wychodzi ze swej otoczki i żadna istota żeńska nie nosi i nie składa - jak tylko za Jego wiedzą. A w tym Dniu, kiedy On do nich zawoła: \"Gdzie są moi współtowarzysze?\" - oni powiedzą: \"Obwieszczamy Tobie, iż wśród nas nie ma na to żadnego świadka"},{"number":48,"text":"I odsunie się od nich to, czego przedtem wzywali, i pomyślą sobie, że nie ma dla nich żadnego miejsca schronienia"},{"number":49,"text":"Człowiek nie zmęczy się modlitwą o dobro; a jeśli go dotknie nieszczęście, to jest zrozpaczony, przygnębiony"},{"number":50,"text":"A kiedy my damy mu zakosztować miłosierdzia pochodzącego od Nas, po nieszczęściu, jakie go dotknęło, on z pewnością powie: \"To mi się należy i nie sądzę, że nadejdzie Godzina. A jeśli zostanę sprowadzony do mego Pana, to, zaprawdę, otrzymam najpiękniejszą nagrodę!\" My wtedy zapewne obwieścimy tym, którzy nie uwierzyli, to, co uczynili; i damy im bez wątpienia zakosztować surowej kary"},{"number":51,"text":"Kiedy obdarzamy człowieka dobrodziejstwami, on się odwraca i oddala; a kiedy dotyka go zło, on wtedy jest pełen długiej modlitwy"},{"number":52,"text":"Powiedz: \"Cóż wy myślicie? Jeśli to pochodzi od Boga, a potem wy nie mierzycie, to czy nie błądzicie bardziej niż ten, kto jest w głębokim odszczepieństwie"},{"number":53,"text":"Niebawem pokażemy im Nasze znaki na horyzontach i w nich samych, aż w końcu stanie się dla nich jasne, że to jest prawda. Czyż nie jest wystarczające, jeśli chodzi o twojego Pana, że On jest świadkiem każdej rzeczy"},{"number":54,"text":"Czy oni jeszcze wątpią w spotkanie ze swoim Panem? Czy On nie obejmuje każdej rzeczy"}]}