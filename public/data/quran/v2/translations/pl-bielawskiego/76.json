{"number":76,"edition":"pl.bielawskiego","ayahs":[{"number":1,"text":"Czy nie przeszedł nad człowiekiem pełen czas, kiedy on nie był rzeczą wspomnianą"},{"number":2,"text":"Zaprawdę, stworzyliśmy człowieka z kropli spermy, mieszaniny, aby go doświadczyć. I uczyniliśmy go słyszącym, widzącym"},{"number":3,"text":"Zaprawdę, poprowadziliśmy go prostą drogą - czy był on wdzięcznym czy niewdzięcznym"},{"number":4,"text":"Zaprawdę, przygotowaliśmy dla niewiernych łańcuchy, kajdany i ogień płonący"},{"number":5,"text":"Zaprawdę, ludzie sprawiedliwi będą pili z pucharu, pełnego mieszaniny z kamforą"},{"number":6,"text":"źródła, u którego pić będą sługi Boga, powodującego, iż będzie ono tryskało obficie"},{"number":7,"text":"Oni wypełniali ślubowanie i obawiali się Dnia, którego zło rozprzestrzeni się szeroko"},{"number":8,"text":"Oni dawali pożywienie - z miłości do Niego - biednemu, sierocie i niewolnikowi"},{"number":9,"text":"Karmimy was tylko dla oblicza Boga i nie chcemy od was ani nagrody, ani wdzięczności"},{"number":10,"text":"Zaprawdę, obawiamy się ze strony naszego Pana Dnia mrocznego, nieszczęsnego"},{"number":11,"text":"I Bóg ustrzegł ich od zła tego Dnia, i dał im spotkać jasność i radość"},{"number":12,"text":"I wynagrodził ich za to, że byli cierpliwi - Ogrodem i jedwabiem"},{"number":13,"text":"Będą oni tam przebywać wyciągnięci wygodnie na sofach; nie będą tam widzieć słońca ani zimna"},{"number":14,"text":"Blisko nad nimi będą ich cienie i pochylą się do nich nisko grona owoców"},{"number":15,"text":"I będą krążyć pośród nich naczynia ze srebra i puchary z kryształu"},{"number":16,"text":"Z kryształu i srebra dokładnie wymierzonego"},{"number":17,"text":"Napoją ich tam z pucharu napojem z domieszką imbiru"},{"number":18,"text":"Ze źródła zwanego Salsabil, które się tam znajduje"},{"number":19,"text":"I będą krążyć pośród nich młodzieńcy nieśmiertelni; kiedy ich zobaczysz, uznasz ich za rozsypane perły"},{"number":20,"text":"A kiedy popatrzysz, zobaczysz tam szczęśliwość i wielkie królestwo"},{"number":21,"text":"Będą odziani w szaty zielone z atłasu i brokatu; będą strojni w bransolety ze srebra. Napoi ich Pan napojem czystym"},{"number":22,"text":"Zaprawdę, to jest dla was zapłata, wasz wysiłek otrzymał podziękę"},{"number":23,"text":"Zaprawdę, My zesłaliśmy tobie Koran zesłaniem rzeczywistym"},{"number":24,"text":"Bądź więc cierpliwy do rozstrzygnięcia twego Pana! Nie słuchaj ni grzesznika, ni niewdzięcznego spośród nich"},{"number":25,"text":"Wspominaj imię twego Pana rankiem i wieczorem"},{"number":26,"text":"I nocą wybijaj Mu pokłony! I długo nocą Go wysławiaj"},{"number":27,"text":"Zaprawdę, oni kochają to, co przemijające, nie zwracają uwagi na ciężki Dzień"},{"number":28,"text":"My stworzyliśmy ich i związaliśmy mocno ich członki. Ale jeśli zechcemy, zamienimy ich na im podobnych zamianą całkowitą"},{"number":29,"text":"Zaprawdę, to jest napomnienie! Przeto kto chce, niech podejmie drogę do swojego Pana"},{"number":30,"text":"Lecz wy nie zechcecie, jeśli nie zechce Bóg. Zaprawdę, Bóg jest wszechwiedzący, mądry"},{"number":31,"text":"On wprowadza, kogo chce, do Swego miłosierdzia. A dla niesprawiedliwych przygotował karę bolesną"}]}