{"number":19,"edition":"pl.bielawskiego","ayahs":[{"number":1,"text":"Kaf. Ha. Ja. Ajn. Sad"},{"number":2,"text":"Wspomnienie o miłosierdziu twego Pana względem Jego sługi Zachariasza"},{"number":3,"text":"Oto wezwał on swego Pana wezwaniem skrytym"},{"number":4,"text":"Powiedział on: \"Panie mój! Moje kości osłabły, a głowa rozjaśniła się siwizną. A ja nigdy nie byłem, Panie mój, w modlitwie do Ciebie nieszczęśliwy"},{"number":5,"text":"Oto obawiam się moich bliskich po mojej śmierci. A moja żona jest bezpłodna. Daj mi więc od Ciebie następcę"},{"number":6,"text":"On będzie po mnie dziedziczył; on będzie dziedzicem rodu Jakuba. Panie mój! Znajdź w nim upodobanie"},{"number":7,"text":"O Zachariaszu! Oto My obwieszczamy ci radosną wieść - syna, którego imię będzie Jan! Nie daliśmy tego samego imienia nikomu przedtem"},{"number":8,"text":"On powiedział: \"Panie mój! Jakże ja będę miał syna, skoro moja żona jest bezpłodna, a ja osiągnąłem już podeszły wiek starca"},{"number":9,"text":"Powiedział On: \"Tak będzie! Powiedział twój Pan: To jest dla Mnie łatwe. Ja przecież stworzyłem cię przedtem, kiedy byłeś niczym"},{"number":10,"text":"Powiedział: \"Panie mój! Uczyń mi jakiś znak!\" Rzekł: \"Oto mój znak dla ciebie: nie będziesz mówił do ludzi przez trzy noce, będąc zdrowym"},{"number":11,"text":"Wyszedł on wtedy z sanktuarium do swojego ludu i zasugerował im: \"Głoście chwałę rano i wieczorem"},{"number":12,"text":"O Janie! Trzymaj Księgę mocno! \" Daliśmy mu mądrość, kiedy był małym chłopcem"},{"number":13,"text":"I współczucie pochodzące od Nas, i czystość"},{"number":14,"text":"Był on bogobojny; był dobry dla swoich rodziców; nie był tyranem, buntownikiem"},{"number":15,"text":"Pokój mu: w dniu, kiedy się urodził, w dniu, kiedy będzie umierał, w dniu, kiedy zostanie wskrzeszony do życia"},{"number":16,"text":"I wspomnij w Księdze Marię! Oto ona oddaliła się od swojej rodziny do pewnego miejsca na wschodzie"},{"number":17,"text":"I oddzieliła się od nich zasłoną. Wtedy posłaliśmy do niej Naszego Ducha i on ukazał się jej jako doskonały człowiek"},{"number":18,"text":"Powiedziała: \"Szukam schronienia u Miłosiernego przed tobą, jeśli jesteś bogobojny"},{"number":19,"text":"On powiedział: \"Ja jestem tylko posłańcem twego Pana, aby dać tobie chłopca czystego"},{"number":20,"text":"Ona powiedziała: \"Jakże mogę mieć syna, kiedy nie dotknął mnie żaden śmiertelnik ani też nie byłam występną"},{"number":21,"text":"On powiedział: \"Tak będzie! Powiedział twój Pan: To jest dla Mnie łatwe. Uczynimy z niego znak dla ludzi i miłosierdzie pochodzące od Nas. To jest sprawa zdecydowana"},{"number":22,"text":"I poczęła go, i oddaliła się z nim w dalekie miejsce"},{"number":23,"text":"I doprowadziły ją bóle porodowe do pnia drzewa palmowego. Powiedziała: \"Obym była umarła przedtem; obym była całkowicie zapomniana"},{"number":24,"text":"Wtedy będące u jej stóp dziecko zawołało do niej: \"Nie smuć się! Twój Pan umieścił u twych stóp strumyk"},{"number":25,"text":"Potrząśnij ku sobie pień palmy, ona ci zrzuci świeże, dojrzałe daktyle"},{"number":26,"text":"Jedz, pij i daj oczom ochłodę! A jeśli zobaczysz jakiegoś człowieka, to powiedz: ślubowałam Miłosiernemu post, nie będę więc dziś mówić z nikim"},{"number":27,"text":"I przyszła z nim do swego ludu niosąc go. Oni powiedzieli: \"O Mario! Uczyniłaś rzecz niesłychaną"},{"number":28,"text":"O siostro Aarona! Twój ojciec nie był złym człowiekiem i matka twoja nie była występna"},{"number":29,"text":"Wtedy ona wskazała na nie. Oni powiedzieli: \"Jakże będziemy przemawiać do kogoś, kto jest w kołysce, do małego chłopca"},{"number":30,"text":"On powiedział: \"Zaprawdę, ja jestem sługą Boga! On dał mi Księgę i uczynił mnie prorokiem"},{"number":31,"text":"On mnie błogosławi, gdziekolwiek się znajduję. On nakazał mi modlitwę i jałmużnę - jak długo będę żył"},{"number":32,"text":"I dobroć dla mojej matki. On nie uczynił mnie ani tyranem, ani nieszczęśliwym"},{"number":33,"text":"I pokój nade mną w dniu, kiedy się urodziłem, w dniu, kiedy będę umierał, w dniu, kiedy będę wskrzeszony do życia"},{"number":34,"text":"To jest Jezus, syn Marii, słowo Prawdy, w którą powątpiewają"},{"number":35,"text":"Nie jest odpowiednie dla Boga, aby przybrał Sobie syna. Niech Mu będzie chwała! Kiedy On postanowi jakąś rzecz, to tylko mówi: \"Bądź!\", i ona jest"},{"number":36,"text":"Zaprawdę, Bóg jest moim Panem i waszym Panem! Czcijcie Go! To jest droga prosta"},{"number":37,"text":"I powstały wśród nich sekty. Lecz biada tym, którzy nie uwierzyli, na widok Dnia Wielkiego"},{"number":38,"text":"Jakże szybko oni usłyszą i zobaczą w Dniu, kiedy przyjdą do Nas! Lecz niesprawiedliwi są dzisiaj w błędzie oczywistym"},{"number":39,"text":"I ostrzegaj ich przed Dniem westchnienia kiedy sprawa zostanie rozstrzygnięta; oni jednak są niedbali i nie wierzą"},{"number":40,"text":"Zaprawdę, My dziedziczymy ziemię i tych, którzy są na niej; oni zostaną do Nas sprowadzeni"},{"number":41,"text":"I wspomnij w Księdze Abrahama! To był człowiek sprawiedliwy, prorok"},{"number":42,"text":"Oto powiedział on do swojego ojca: \"O mój ojcze! Dlaczego czcisz to, co nie słyszy, to, co nie widzi, to, co ci nic nie pomoże"},{"number":43,"text":"O mój ojcze! Ja otrzymałem wiedzę, która nie przyszła do ciebie; postępuj więc za mną, poprowadzę ciebie drogą równą"},{"number":44,"text":"O mój ojcze! Nie czcij szatana! Zaprawdę, szatan jest buntownikiem względem Miłosiernego"},{"number":45,"text":"O mój ojcze! Boję się, aby cię nie dotknęła kara od Miłosiernego i abyś nie był poplecznikiem szatana"},{"number":46,"text":"On powiedział: O Abrahamie! Czy ty wyrzekasz się moich bogów? Jeśli nie zaprzestaniesz, to ja ciebie ukamienuję! Oddal się ode mnie na jakiś czas"},{"number":47,"text":"Powiedział: \"Pokój tobie! Będę prosił mego Pana o przebaczenie dla ciebie. On przecież jest dla mnie miłościwy"},{"number":48,"text":"Ja się odłączam od was i od tego, co wy wzywacie poza Bogiem. Ja wzywam swego Pana. Być może, nie będę nieszczęśliwy w modlitwie do mego Pana"},{"number":49,"text":"A kiedy Abraham odłączył się od nich i od tego, co oni czcili poza Bogiem, obdarzyliśmy go Izaakiem i Jakubem; i wszystkich uczyniliśmy prorokami"},{"number":50,"text":"I obdarzyliśmy ich Naszym miłosierdziem; uczyniliśmy dla nich język prawdy wyniosłym"},{"number":51,"text":"I wspomnij w Księdze Mojżesza, który był szczerze oddany i był prorokiem"},{"number":52,"text":"Wezwaliśmy go z prawej strony góry i sprowadziliśmy go blisko dla poufnej rozmowy"},{"number":53,"text":"I podarowaliśmy mu, z Naszego miłosierdzia, brata jego Aarona, proroka"},{"number":54,"text":"I wspomnij w Księdze Isma`ila, który był szczery w obietnicy; był on posłańcem, prorokiem"},{"number":55,"text":"On nakazał swojej rodzinie modlitwę i jałmużnę; i Pan znalazł w nim upodobanie"},{"number":56,"text":"I wspomnij w Księdze Idrisa, który był sprawiedliwy, był prorokiem"},{"number":57,"text":"I wynieśliśmy go na miejsce wyniosłe"},{"number":58,"text":"Oto ci, których Bóg obsypał dobrodziejstwami: spośród proroków z potomstwa Adama; spośród tych, których zabraliśmy z Noem; spośród potomstwa Abrahama i Izraela; spośród tych, których prowadziliśmy drogą prostą i których wybraliśmy. Kiedy były im recytowane znaki Miłosiernego, oni padali na twarz, wybijając pokłony i płacząc"},{"number":59,"text":"Po nich przyszli następcy, którzy zaniechali modlitwy i poszli za swoimi namiętnościami; niebawem spotka ich zguba"},{"number":60,"text":"Z wyjątkiem tych, którzy się nawrócili, którzy uwierzyli i czynią dobro. Ci wejdą do Ogrodu i nie doznają w niczym niesprawiedliwości"},{"number":61,"text":"Do Ogrodów Edenu, które obiecał Miłosierny swoim sługom wierzącym w to, co skryte. Zaprawdę, Jego obietnica się spełnia"},{"number":62,"text":"Nie będą oni tam słyszeć pustej gadaniny, lecz tylko: \"Pokój!\" Będą tam mieli zaopatrzenie rano i wieczorem"},{"number":63,"text":"Oto jest Ogród, który My dajemy w dziedzictwo tym spośród Naszych sług, którzy są bogobojni"},{"number":64,"text":"My zstępujemy tylko na rozkaz Tego Pana. Do Niego należy to, co jest przed nami, to, co jest za nami, i to, co jest między tym wszystkim. Twój Pan nie zapomina"},{"number":65,"text":"On jest Panem niebios i ziemi, i tego, co jest między nimi. Przeto oddawaj Mu cześć i bądź wytrwałym Jego czcicielem! Czy ty znasz kogoś, kto może być nazwany Jego imieniem"},{"number":66,"text":"Człowiek mówi: \"Czy kiedy umrę, to z pewnością zostanę wyprowadzony żywy"},{"number":67,"text":"Czy człowiek sobie nie przypomina, iż My stworzyliśmy go poprzednio, kiedy był niczym"},{"number":68,"text":"Na twego Pana! My zbierzemy z pewnością ich i szatanów i rzucimy ich wokół Gehenny na kolana"},{"number":69,"text":"Następnie wydzielimy z każdej sekty tych spośród nich, którzy byli najbardziej zbuntowani przeciwko Miłosiernemu"},{"number":70,"text":"My przecież najlepiej znamy tych, którzy najbardziej zasługują na to, by się tam palić"},{"number":71,"text":"Nie ma wśród was takiego, kto by tam nie miał przybyć. To jest rozstrzygające postanowienie twojego Pana"},{"number":72,"text":"Następnie My uratujemy tych, którzy byli bogobojni, a niesprawiedliwych pozostawimy tam na kolanach"},{"number":73,"text":"Kiedy są im recytowane Nasze znaki, jako jasne dowody, mówią ci, którzy nie uwierzyli, do tych, którzy uwierzyli: \"Która z tych dwóch grup jest lepsza pod względem swego położenia i przebywa w lepszym towarzystwie"},{"number":74,"text":"Ileż to pokoleń wytraciliśmy przed nimi, które były wspanialsze bogactwem i wyglądem"},{"number":75,"text":"Powiedz: \"Każdemu, kto znajduje się w błędzie, niech Miłosierny przedłuży czas; aż zobaczą oni to, co im zostało obiecane: albo karę, albo Godzinę.\" Wtedy oni się dowiedzą, kto ma gorsze miejsce i kto jest słabszy jako wojsko"},{"number":76,"text":"Bóg pomnaża drogę prostą tym, którzy nią idą. A dobre dzieła, które są trwałe, otrzymają u twego Pana jeszcze lepszą nagrodę i lepszą odpłatę"},{"number":77,"text":"Czy ty widziałeś tego, który nie wierzy w Nasze znaki? On mówi: \"Z pewnością dane mi będą majątek i dzieci"},{"number":78,"text":"Czy on zbadał to, co skryte, albo czy zawarł on przymierze z Miłosiernym"},{"number":79,"text":"Wcale nie! My zapiszemy to, co on mówi, i znacznie przedłużymy mu karę"},{"number":80,"text":"My odziedziczymy po nim to, co on mówi, i on przyjdzie do Nas sam jeden"},{"number":81,"text":"Oni wzięli sobie bogów poza Bogiem, aby byli dla nich potęgą"},{"number":82,"text":"Wcale nie tak! Oni odrzucą ich cześć i okażą się ich przeciwnikami"},{"number":83,"text":"Czy ty nie widziałeś, iż posłaliśmy szatanów przeciw niewiernym, aby ich stale pobudzali do złego"},{"number":84,"text":"Dlatego nie śpiesz się przeciwko nim! My dajemy im tylko pewną liczbę"},{"number":85,"text":"W Dniu, kiedy zbierzemy bogobojnych ku Miłosiernemu, jako wybrane poselstwo"},{"number":86,"text":"Popędzimy grzeszników ku Gehennie, jako stado do wodopoju"},{"number":87,"text":"Oni nie będą mieli żadnego wstawiennictwa oprócz tych, którzy zawarli przymierze z Miłosiernym"},{"number":88,"text":"Oni powiedzieli: \"Miłosierny wziął Sobie syna"},{"number":89,"text":"Popełniliście rzecz potworną"},{"number":90,"text":"Niebiosa omal nie rozrywają się, a ziemia omal nie popęka szczelinami, a góry omal nie rozpadną się w proch"},{"number":91,"text":"od tego, iż oni przypisali Miłosiernemu syna"},{"number":92,"text":"A nie godzi się Miłosiernemu, aby wziął sobie syna"},{"number":93,"text":"Każdy, kto jest w niebiosach i na ziemi, przychodzi do Miłosiernego jako sługa"},{"number":94,"text":"On ich przeliczył i policzył ich dobrze"},{"number":95,"text":"I oni wszyscy przyjdą do Niego, w Dniu Zmartwychwstania, pojedynczo"},{"number":96,"text":"Zaprawdę, tym, którzy uwierzyli i którzy pełnili dobre dzieła - Miłosierny przygotuje miłość"},{"number":97,"text":"I My uczyniliśmy go łatwym, w twoim języku, abyś głosił radosną wieść bogobojnym i ostrzegał przezeń ludzi opornych"},{"number":98,"text":"Ileż pokoleń wytraciliśmy przed nimi! Czy ty przeczuwasz choć jednego z nich? Czy ty słyszysz choć najmniejszy ich szept"}]}