{"number":70,"edition":"tr.ates","ayahs":[{"number":1,"text":"Bir soran, inecek azabı sordu"},{"number":2,"text":"Kafirler için, ki onu savacak yoktur"},{"number":3,"text":"Yükselme derecelerinin sahibi Allah'tan"},{"number":4,"text":"Melekler ve Ruh, miktarı elli bin yıl süren bir gün içinde O'na çıkar"},{"number":5,"text":"Şimdi sen güzelce sabret"},{"number":6,"text":"Onlar onu uzak görüyor(lar)"},{"number":7,"text":"Biz ise onu yakın görüyoruz"},{"number":8,"text":"O gün gök, erimiş maden gibi olur"},{"number":9,"text":"Dağlar, renkli yün gibi olur"},{"number":10,"text":"Dost dostun halini sormaz"},{"number":11,"text":"Birbirlerine gösterilirler (fakat herkes kendi derdine düştüğünden, başkasıyle ilgilenemez). Suçlu ister ki o günün azabından (kurtulmak için) fidye versin: Oğullarını"},{"number":12,"text":"Eşini ve kardeşini"},{"number":13,"text":"Kendisini barındıran, içinde yetiştiği tüm ailesini"},{"number":14,"text":"Ve yeryüzünde bulunanların hepsini (versin) de tek kendisini kurtarsın"},{"number":15,"text":"Hayır! O (ateş), alevlenen bir ateştir"},{"number":16,"text":"Derileri kavurur, soyar"},{"number":17,"text":"(Kendine) Çağırır; sırtını dönüp gideni"},{"number":18,"text":"(Mal) Toplayıp kasada yığanı"},{"number":19,"text":"Doğrusu insan hırslı (ve huysuz) yaratılmıştır"},{"number":20,"text":"Kendisine kötülük dokundu mu sızlanır"},{"number":21,"text":"Kendisine hayır dokundu mu yardım etmez (sıkı sıkı tutar)"},{"number":22,"text":"Ancak namaz kılanlar bunun dışındadır"},{"number":23,"text":"Onlar ki: Namazlarını sürekli kılarlar (aksatmazlar)"},{"number":24,"text":"Onların mallarında belli bir hisse vardır"},{"number":25,"text":"Saile ve mahruma (isteyene ve utancından dolayı istemeyip mahrum kalana)"},{"number":26,"text":"Ceza gününü tasdik ederler"},{"number":27,"text":"Rablerinin azabından korkarlar"},{"number":28,"text":"Çünkü Rablerinin azabına güven olmaz"},{"number":29,"text":"Irzlarını korurlar"},{"number":30,"text":"Yalnız eşlerine, ya da ellerinin altında bulunan(cariyelerin)e karşı (korumazlar. Bundan ötürü de) onlar kınanmazlar"},{"number":31,"text":"Ama kim bundan ötesini ararsa, onlar (sınırı) aşanlardır"},{"number":32,"text":"Emanetlerini ve ahidlerini gözetirler"},{"number":33,"text":"Şahidliklerini yaparlar"},{"number":34,"text":"Namazlarını korurlar"},{"number":35,"text":"İşte onlar cennetlerde ağırlanırlar"},{"number":36,"text":"Nankörlere ne oluyur ki sana doğru koşuyorlar"},{"number":37,"text":"Sağdan, soldan, ayrı ayrı gruplar halinde (gelip etrafını sarıyorlar)"},{"number":38,"text":"Onlardan her biri, ni'met cennetine sokulacağını mı umuyor"},{"number":39,"text":"Hayır! Öyle şey yok! Biz onları bildikleri şeyden yarattık"},{"number":40,"text":"Yoo, doğuların ve batıların Rabbine yemin ederim ki bizim gücümüz yeter"},{"number":41,"text":"Onları, kendilerinden daha hayırlı olanlarla değiştirmeğe. Bizim önümüze geçilmez (bize engel olunamaz)"},{"number":42,"text":"Bırak onları kendilerine va'dedilen günlerine kavuşuncaya kadar dalsın, oynasınlar"},{"number":43,"text":"O gün kabirlerden hızlı hızlı çıkarlar. Onlar dikilen(putlara yahut hedef)lere doğru koşar gibi (koşarlar)"},{"number":44,"text":"Gözleri düşük, yüzlerini alçaklık bürümüş bir durumda. İşte onlara va'dedilen gün, bugündür"}]}