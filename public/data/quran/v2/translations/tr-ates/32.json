{"number":32,"edition":"tr.ates","ayahs":[{"number":1,"text":"Elif lam mim"},{"number":2,"text":"Şüphe yok ki Kitabın indirilişi, alemlerin Rabbi tarafındandır"},{"number":3,"text":"Yoksa \"Onu uydurdu\" mu diyorlar? Hayır, o senden önce kendilerine hiçbir uyarıcı gelmemiş olan bir kavmi, doğru yola gelirler umuduyla uyarman için Rabbin tarafından (sana indirilen) gerçektir"},{"number":4,"text":"O (Allah) ki gökleri, yeri ve bunlar arasında bulunanları altı günde yarattı; sonra Arş'a istiva etti. Sizin, O'ndan başka bir dostunuz, şefa'atçiniz yoktur. Düşünüp öğüt almıyor musunuz"},{"number":5,"text":"(Allah) Emri gökten yere tedbir eder (buyruğunu indirir). Sonra emir, sizin hesabınızca bin yıl süren bir gün içinde O'na çıkar"},{"number":6,"text":"İşte görünmeyeni de, görüneni de bilen, güçlü ve esirgeyici olan O'dur"},{"number":7,"text":"O'dur ki, yarattığı herşeyi güzel yaptı ve insanı yaratmağa çamurdan başladı"},{"number":8,"text":"Sonra onun neslini bir özden, hakir bir su(yun özü)nden yaptı"},{"number":9,"text":"Sonra ona biçim verdi, ona kendi ruhundan üfledi. Ve sizin için kulak(lar), gözler ve gönüller yarattı. Ne kadar az şükrediyorsunuz"},{"number":10,"text":"Biz toprakta kaybolduktan sonra, yeni bir yaratılış içinde mi olacağız? dediler. Doğrusu onlar, Rablerine kavuşmayı inkar edenlerdir"},{"number":11,"text":"De ki: \"Üzerinize vekil edilen ölüm meleği, canınızı alır, sonra Rabbinize döndürülürsünüz"},{"number":12,"text":"Rablerinin huzurunda (utançtan) başlarını öne eğmiş; \"Rabbimiz, gördük, işittik, bizi geri döndür, iyi iş yapalım; artık kesin olarak inandık!\" demekte olan suçluları bir görsen"},{"number":13,"text":"Dileseydik, herkese hidayetini verirdik, (herkesi doğru yola iletirdik). Fakat benden \"Mutlaka cehennemi, cinlerden ve insanlardan bir kısmiyle tamamen dolduracağım!\" kararı çıkmıştır"},{"number":14,"text":"Bu gününüzle karşılaşmayı unutmanızın cezasını tadın! (Şimdi) Biz de sizi unuttuk. Yaptıklarınızdan ötürü ebedi azabı tadın"},{"number":15,"text":"Bizim ayetlerimize o kimseler inanırlar ki onlar, kendilerine öğüt verildiği zaman derhal secdeye kapanırlar; Rablerini överek tesbih ederler, büyüklük taslamazlar"},{"number":16,"text":"Yanları yataklardan uzaklaşır, (gece teheccüd namazı kılmak için yanlarını yataklardan ayırılıp kalkarlar), korkarak ve umarak Rablerine du'a ederler ve kendilerine verdiğimiz rızıktan hayır için harcarlar"},{"number":17,"text":"Yaptıklarına karşılık olarak onlar için ne gözler aydınlatıcı(ni'metleri)in saklandığını hiç kimse bilmez"},{"number":18,"text":"Hiç inanan kimse, (yoldan çıkan) fasık gibi olur mu? Elbette bunlar bir olmazlar"},{"number":19,"text":"İnanan ve iyi işler yapanlara gelince, onlar, yaptıklarına karşılık, durulmağa değer cennetlerde ağırlanırlar"},{"number":20,"text":"Yoldan çıkanların barınacakları yer de ateştir. Ne zaman oradan çıkmak isteseler, yine oraya geri çevrilirler ve onlara: \"Yalanlamakta olduğunuz ateş azabını tadın\" denilir"},{"number":21,"text":"Belki dön(üp yola gel)irler diye, mutlaka onlara o büyük azabdan ayrı olarak, daha yakın azabı da taddıracağız"},{"number":22,"text":"Kendisine Rabbinin ayetleriyle öğüt verildikten sonra onlardan yüz çevirenlerden daha zalim kim olabilir? Muhakkak ki biz, suçlulardan öç alıcıyız"},{"number":23,"text":"Andolsun biz Musa'ya Kitabı verdik. Sakın onun (Musa'ya) ulaşmasından kuşkuya düşme. Onu İsrail oğullarına yol gösterici yaptık"},{"number":24,"text":"Sabrettikleri ve ayetlerimize kesinlikle inandıkları zaman, onların içinden, buyruğumuzla doğru yola ileten önderler yetiştirmiştik"},{"number":25,"text":"Şüphesiz Rabbin, kıyamet günü, ayrılığa düştükleri konularda onların aralarında hükmedecektir"},{"number":26,"text":"Bugün yurtlarında dolaştıkları nice kuşakları daha önce helak etmiş olmamız, hala onları yola getirmedi mi? Şüphesiz bunda ibretler vardır. (Öğüt alma kulağıyle) İşitmiyorlar mı"},{"number":27,"text":"Görmüyorlar mı biz nasıl suyu, kuru, otsuz yere sürüyoruz da onunla ekin bitiriyoruz; ondan hayvanları da, kendileri de yiyor? Görmüyorlar mı"},{"number":28,"text":"Doğru iseniz bu fetih ne zaman? diyorlar"},{"number":29,"text":"De ki: \"Fetih günü (gelince, şimdi) inkar edenlere (o zaman) inanmaları fayda vermez ve kendilerine mühlet de verilmez"},{"number":30,"text":"Sen onlardan yüz çevir ve bekle, zaten onlar da beklemektedirler"}]}