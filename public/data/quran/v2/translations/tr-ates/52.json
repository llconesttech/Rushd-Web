{"number":52,"edition":"tr.ates","ayahs":[{"number":1,"text":"Andolsun Tur'a (Musa'nın vahiy aldığı Sina Dağı'na)"},{"number":2,"text":"Satır satır yazılmış Kitaba"},{"number":3,"text":"Yayılmış ince deri üzerine"},{"number":4,"text":"Ma'mur (bakımlı, şen) Ev (Ka'be'y)e"},{"number":5,"text":"Yükseltilmiş tavana (göğe)"},{"number":6,"text":"Kaynatılmış denize (bunlara andolsun ki)"},{"number":7,"text":"Rabbinin azabı mutlaka vukubulacaktır"},{"number":8,"text":"Ona engel olacak bir şey yoktur"},{"number":9,"text":"O gün gök, bir çalkalanış çalkanır"},{"number":10,"text":"Dağlar bir yürüyüş yürür ki"},{"number":11,"text":"Yalanlayanların vay haline o gün"},{"number":12,"text":"O daldıkları batıl içinde oynayıp duranlar"},{"number":13,"text":"O gün (şöyle denilerek) cehennem ateşine kakılırlar"},{"number":14,"text":"İşte yalanlayıp durduğunuz ateş budur"},{"number":15,"text":"(Nasıl) Şimdi bu, büyümüymüş, yoksa siz mi görmüyor muşsunuz"},{"number":16,"text":"Girin ona, ister dayanın, ister dayanmayın, sizin için birdir. Ancak yaptıklarınıza göre cezalandırılacaksınız"},{"number":17,"text":"Korunanlar da cennetlerde, ni'met içindedirler"},{"number":18,"text":"Rablerinin kendilerine verdikleriyle sefa sürerler. Rableri onları, cehennem azabından korumuştur"},{"number":19,"text":"Yaptıklarınıza karşılık afiyetle yeyin, için"},{"number":20,"text":"Sıra sıra dizilmiş koltuklara yaslanarak. Onları, iri gözlü hurilerle evlendirmişizdir"},{"number":21,"text":"Kendileri inanmış, zürriyetleri de imanda kendilerine uymuş olan kimselerin zürriyetlerini de kendilerine katmışızdır; kendi ameller(inin sevab)ından da hiçbir şey eksiltmemişizdir. Herkes kendi kazandığına bağlıdır"},{"number":22,"text":"Ve onlara canlarının istediği meyvadan ve etten bol bol vermişizdir"},{"number":23,"text":"Orada bir kadeh kapışırlar ki içinde ne saçmalama var, ne de günaha sokma"},{"number":24,"text":"Çevrelerinde de kendilerine mahsus, sedef içinde saklı inci gibi civanlar dolaşır (hizmet eder)"},{"number":25,"text":"Birbirlerine dönmüş soruyorlar"},{"number":26,"text":"Daha önce biz ailemiz içinde (iken sonumuzdan) korkardık. dediler"},{"number":27,"text":"Allah bize lutfetti de bizi o delikçiklere işleyen azabdan korudu"},{"number":28,"text":"Biz bundan önce yalnız O'na yalvarır(bizi korumasını O'ndan niyaz eder)dik. Çünkü iyilik eden, esirgeyen O'dur, O"},{"number":29,"text":"(Ey Muhammed), Sen hatırlat, öğüt ver. Rabbinin ni'meti sayesinde sen ne kahinsin, ne de mecnun"},{"number":30,"text":"Yoksa onlar (senin hakkında): \"Bir şa'irdir, zamanın felaketlerine çarpılmasını gözetliyoruz\" mu diyorlar"},{"number":31,"text":"De ki: \"Gözetleyin, ben de sizinle beraber gözetleyenlerdenim. (Bakalım hangimiz felaketlere çarpılacağız)"},{"number":32,"text":"Akılları mı bunu kendilerine emrediyor, yoksa onlar azgın bir topluluk mudur"},{"number":33,"text":"Yoksa \"Onu uydurdu\" mu diyorlar? Hayır, onlar inanmıyorlar"},{"number":34,"text":"Doğru iseler haydi onun gibi bir söz getirsinler"},{"number":35,"text":"Yoksa kendileri, hiçbir şey olmadan (raslantı sonucu olarak) mı yaratıldılar? Yoksa yaratanlar kendileri midir"},{"number":36,"text":"Yoksa gökleri ve yeri mi yarattılar? Hayır, onlar düşünüp de inanmazlar"},{"number":37,"text":"Yoksa Rabbinin hazineleri onların yanında mıdır? Yahut hakim olan (her şeyi istedikleri gibi yöneten) kendileri midir"},{"number":38,"text":"Yoksa onların, (göğe çıkıp meleklerin sözlerini ve onlara vahyedileni) dinleyecekleri bir merdivenleri mi var? Öyleyse dinleyenleri, (meleklerin sözlerini dinlediklerine) açık bir delil getirsin"},{"number":39,"text":"Yoksa kızlar O'na, oğullar size mi"},{"number":40,"text":"Yoksa sen onlardan (vahiyleri duyurmana karşı) bir ücret istiyorsun da onlar, ağır bir borç yükü altında mı kalmışlardır"},{"number":41,"text":"Yoksa gayb (görülmeyen bilgi) kendilerinin yanındadır da kendileri mi (oradan istediklerini) yazıyorlar"},{"number":42,"text":"Yoksa bir tuzak mı kurmak istiyorlar? Asıl tuzağa düşecek olanlar, o inkar edenlerin kendileridir"},{"number":43,"text":"Yoksa onların Allah'tan başka bir tanrısı mı var? Allah'ın şanı onların ortak koştuklarından yücedir"},{"number":44,"text":"Gökten bir parçanın düştüğünü görseler, (yine inatlarından): \"Üst üste yığılmış bulutlardır\" derler"},{"number":45,"text":"Korkudan bayılacakları günlerine kavuşuncaya kadar bırak onları"},{"number":46,"text":"O gün, tuzakları kendilerine hiçbir yarar sağlamaz ve onlara yardım da edilmez"},{"number":47,"text":"Zulmedenlere, bundan başka bir azab da vardır. Fakat çokları bilmezler"},{"number":48,"text":"Rabbinin hükmüne sabret, çünkü sen, gözlerimizin önündesin (korumamız altındasın), Kalktığın zaman Rabbini övgü ile an"},{"number":49,"text":"Gecenin bir kısmında ve yıldızların ardından da O'nu tesbih et"}]}