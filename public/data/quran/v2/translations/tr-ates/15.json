{"number":15,"edition":"tr.ates","ayahs":[{"number":1,"text":"Elif lam ra. Şunlar Kitabın ve apaçık Kur'an'ın ayetleridir"},{"number":2,"text":"Bir zaman gelir ki nankörlük edenler, \"Keşke müslüman olsaydılar\" diye arzu ederler"},{"number":3,"text":"Bırak onlar yesinler, eğlensinler; arzu onları oyalasın. Yakında (yaptıklarının kötü sonucunu) bileceklerdir"},{"number":4,"text":"Biz hiçbir kenti yok etmedik ki, onun mutlaka bilinen bir yazısı olmasın (helak ettiğimiz her ülkenin yazılmış, tesbit edilmiş bir süresi vardır. O süre dolunca onları yok etmişizdir)"},{"number":5,"text":"Hiçbir millet ne süresini geçebilir, ne de (ondan) geri kalır (her kavim mutlaka, kendileri için belirtilmiş sürede helak olur)"},{"number":6,"text":"Dediler ki: \"Ey kendisine Zikir (Kitap) indirilmiş olan, sen mutlaka cinlenmişsin"},{"number":7,"text":"Eğer doğrulardansan, bize melekleri getirsene"},{"number":8,"text":"Biz, melekleri ancak hak ile (hikmet gereğince) indiririz, o zaman da kendilerine asla göz açtırılmaz, (derhal işleri bitirilir, mahvolup giderler)"},{"number":9,"text":"O Zikri (Kitap)ı biz indirdik biz; ve O'nun koruyucusu da elbette biziz"},{"number":10,"text":"Andolsun, senden önceki milletlerin kolları içine de elçiler gönderdik"},{"number":11,"text":"Onlara hiçbir elçi gelmezdi ki, onunla alay etmesinler"},{"number":12,"text":"İşte biz o(Tanrı Zikri)ni suçluların kalblerine böyle sokarız"},{"number":13,"text":"Kendilerinden öncekilerin sünneti (inkarcıların mahvedileceği yasası) geçtiği halde yine de ona inanmazlar"},{"number":14,"text":"Onlara gökten bir kapı açsak da oraya çıkacak olsalardı"},{"number":15,"text":"Herhalde gözlerimiz döndürüldü, biz büyülenmiş bir topluluğuz, derlerdi"},{"number":16,"text":"Andolsun biz, gökte burçlar yaptık. Ve onu bakanlar için süsledik"},{"number":17,"text":"Ve onu, her recim (taşlanmış, kovulmuş uydurma sözler atan) şeytandan koruduk"},{"number":18,"text":"Ancak kulak hırsızlığı eden olursa, onu da parlak bir ışın kovalar"},{"number":19,"text":"Arzı da yaydık, oraya sağlam dağlar attık ve orada ölçülü mütenasib şeyler bitirdik"},{"number":20,"text":"Orada sizin için ve (beslediğinizi sandığınız, fakat aslında) sizin beslemediğiniz kimseler için geçimlikler var ettik"},{"number":21,"text":"Hiçbir şey yoktur ki onun hazineleri, bizim yanımızda olmasın, ama biz onu, bilinen bir miktar ile indiririz"},{"number":22,"text":"Rüzgarları, aşılayıcı olarak gönderdik de gökten su indirdik, böylece sizi suladık. Onu depolayan siz değilsiniz"},{"number":23,"text":"Biziz, elbette biz ki, yaşatır, öldürürüz; gerçek varis olan da biziz (her faninin mülkü bize geçer. Ölmeyen, daima kalan yalnız biziz)"},{"number":24,"text":"Andolsun, sizden önce geçenleri de bildik, sonra gelenleri de bildik"},{"number":25,"text":"Gerçekten onları toplayacak olan, Rabbindir. O hükümdardır bilendir"},{"number":26,"text":"Andolsun biz insanı pişmemiş çamurdan, değişmiş cıvık balçıktan yarattık"},{"number":27,"text":"Cinne gelince onu da (insandan) daha önce, (vücudun gözeneklerine) nüfuz eden kavurucu ateşten yarattık"},{"number":28,"text":"Bir zaman Rabbin meleklere demişti ki: \"Ben kupkuru çamurdan, değişken balçıktan bir insan yaratacağım"},{"number":29,"text":"Onu düzenle(yip insan şekline koydu)ğum ve ona ruhumdan üflediğim zaman hemen ona secdeye kapanın"},{"number":30,"text":"Meleklerin hepsi topluca secde ettiler"},{"number":31,"text":"Yalnız İblis, secde edenlerle beraber olmayı kabul etmedi"},{"number":32,"text":"(Allah): \"Ey İblis, nen var ki, sen secde edenlerle beraber olmadın?\" dedi"},{"number":33,"text":"(İblis): \"Ben bir çamurdan, değişken bir balçıktan yarattığın insana secde edemem!\" dedi"},{"number":34,"text":"(Allah): \"Öyleyse çık oradan (meleklerin içinden çık), dedi, çünkü sen kovuldun"},{"number":35,"text":"Ta ceza gününe kadar üzerine la'net edilecektir"},{"number":36,"text":"(İblis): \"Rabbim, dedi bari tekrar dirilecekleri güne kadar beni(m canımı almayı) ertele"},{"number":37,"text":"(Allah): \"Haydi, dedi, sen ertelenmişlerdensin"},{"number":38,"text":"O bilinen vaktin gününe kadar"},{"number":39,"text":"(İblis): \"Rabbim, dedi, beni azdırmandan ötürü andolsun ki, ben de yer yüzünde onlara (günahları) süsleyeceğim ve onların hepsini azdıracağım"},{"number":40,"text":"Ancak içlerinden kendilerine ihlas verilen kulların hariç. (Benim azdırmam, onları etkilemez)"},{"number":41,"text":"(Allah) buyurdu ki: \"İşte bana varan doğru yol budur"},{"number":42,"text":"Benim halis kullarıma karşı senin bir gücün yoktur. Ancak sana uyan azgınlar(ı azdırabilirsin)"},{"number":43,"text":"Cehennem o (şeytana uya)nların hepsinin buluşma yeridir"},{"number":44,"text":"Onun yedi kapısı vardır. Her kapıya, onlardan bir bölüm ayrılmıştır"},{"number":45,"text":"(Şeytana uymaktan, küfür ve isyandan) korunanlar ise cennetlerde, pınar başlarındadırlar"},{"number":46,"text":"(Onlara): \"Oraya esenlikle, güven içinde girin!\" (denilir)"},{"number":47,"text":"Onların göğüslerindeki kini çıkarıp atmışızdır; (hepsi) kardeşler olarak divanlar üzerinde karşı karşıya oturur (sohbet eder)ler"},{"number":48,"text":"Orada onlara hiçbir yorgunluk dokunmaz ve onlar oradan çıkarılacak da değillerdir"},{"number":49,"text":"(Ey Muhammed), kullarıma haber ver: İşte ben öyle bağışlayan, öyle esirgeyenim"},{"number":50,"text":"Fakat benim azabım da çok acı bir azabdır"},{"number":51,"text":"Onlara İbrahim'in konuklarından haber ver"},{"number":52,"text":"Onun yanına girmişler: \"Selam\" demişlerdi. O da: \"Biz sizden korkuyoruz.\" dedi"},{"number":53,"text":"Korkma dediler, biz sana bilgin bir çocuk(un olacağını) müjdeleriz"},{"number":54,"text":"Bana ihtiyarlık dokunduktan sonra mı beni müjdelediniz? Ne tuhaf bir şey ile müjdeliyorsunuz beni? dedi"},{"number":55,"text":"Sana gerçeği müjdeledik, umut kesenlerden olma! dediler. They said: We bring thee good tidings in truth. So be not thou of the despairing"},{"number":56,"text":"Sapıklardan başka kim Rabbinin rahmetinden umut keser? dedi"},{"number":57,"text":"(İbrahim gelenlerin Hak elçileri melekler olduklarını anlayınca): \"Ey elçiler, dedi, işiniz nedir"},{"number":58,"text":"Biz suç işleyen bir kavme gönderildik, dediler"},{"number":59,"text":"Yalnız Lut ailesi suçlu değildir. Biz onların hepsini kurtaracağız"},{"number":60,"text":"Ancak karısı hariç. Onun da (suçlularla beraber) kalanlardan olmasını uygun gördük"},{"number":61,"text":"Elçiler Lut ailesine geldiklerinde"},{"number":62,"text":"(Lut): \"Siz hiç tanınmamış kimselersiniz!\" dedi"},{"number":63,"text":"Dediler ki: \"Doğrusu, biz onların, hakkında şüphe ettikleri((tanrı azabı)nı sana getirdik"},{"number":64,"text":"Sana gerçeği getirdik, biz elbette doğru söyleyenleriz"},{"number":65,"text":"Hemen gecenin bir parçasında aileni yürüt, sen de arkalarından git, içinizden hiç kimse ardına dönüp bakmasın. Emredildiğiniz yere gidin"},{"number":66,"text":"Ona: \"Şunlar sabaha girerlerken arkaları kesilecektir!\" buyruğunu bildirdik"},{"number":67,"text":"(Lut kavminin oturduğu Sodom) Kent(inin) halkı, (Lut'un genç konuklarını duyup) sevinerek geldiler"},{"number":68,"text":"(Lut onlara): \"Bunlar benim konuğumdur, dedi, beni mahcubetmeyin"},{"number":69,"text":"(Ne olur), Allah'tan korkun, beni rezil etmeyin"},{"number":70,"text":"Seni alemlerden (başkalarının işine karışmaktan) menetmemiş miydik? dediler"},{"number":71,"text":"Eğer yapacaksanız, işte kızlarım. dedi"},{"number":72,"text":"Senin ömrüne andolsun ki, onlar, sarhoşlukları içinde bocalıyorlardı"},{"number":73,"text":"Güneşin doğma zamanına girerlerken korkunç ses onları yakaladı"},{"number":74,"text":"O kentin üstünü altına getirdik ve üzerlerine de çamurdan pişmiş taşlar yağdırdık"},{"number":75,"text":"Şüphesiz bunda işaretten anlayanlara (nice) ibretler vardır"},{"number":76,"text":"Ve o (kent, herkesin gelip geçtiği) bir yol üzerinde durmaktadır"},{"number":77,"text":"Elbette bunda inananlar için bir ibret vardır"},{"number":78,"text":"Gerçekten Eyke halkı da zalim kimselerdi"},{"number":79,"text":"Onlardan da öcümüzü aldık, her ikisi de (Sodom da, Eyke de) hala (yol üzerinde, gözler) ön(ün) de apaçık durmaktadır"},{"number":80,"text":"Andolsun Hicr halkı (Semud kavmi) de peygamberleri yalanladılar"},{"number":81,"text":"Onlara ayetlerimizi verdik, ama onlardan yüz çeviriyorlardı"},{"number":82,"text":"Dağlardan güvenli evler yontuyorlardı"},{"number":83,"text":"Sabaha girerlerken onları da (o) korkunç ses yakaladı"},{"number":84,"text":"Kazandıkları, kendilerinden hiçbir şeyi savamadı"},{"number":85,"text":"Biz gökleri yeri ve bunlar arasında bulunanları hak ile yarattık; (gerçeğin ortaya çıkacağı) o sa'at, mutlaka gelecektir! Şimdi sen güzel bir hoşgörü ile hareket et"},{"number":86,"text":"Yaratan, bilen ancak Rabbindir"},{"number":87,"text":"Andolsun sana ikililerden yedi ve bu büyük Kur'an'ı verdik"},{"number":88,"text":"Onlardan bazı çiftlere (sınıflara) verdiğimiz dünyalığa gözlerini dikme ve (sana inanmadıkları için) onlara üzülme. Mü'minlere kanadını indir, (onlara karşı mütevazi, şefkatli davran)"},{"number":89,"text":"Ve: \"Ben, ancak ben, apaçık bir uyarıcıyım!\" de"},{"number":90,"text":"(Siz bilirsiniz, inanmazsanız Allah'ın azabı başınıza inecektir.) Tıpkı o bölücülere (veya and içenlere) indirdiğimiz gibi (sizin başınıza da azab indiririz)"},{"number":91,"text":"Onlar ki Kur'an'ı bölük bölük ettiler"},{"number":92,"text":"Senin Rabbin hakkı için biz onların hepsine mutlaka soracağız"},{"number":93,"text":"Yaptıkları şeylerden"},{"number":94,"text":"Sen emrolunduğun şeyi açıkça söyle ve ortak koşanlara aldırma"},{"number":95,"text":"O alay edenlere karşı biz sana yeteriz"},{"number":96,"text":"O, Allah ile beraber başka tanrı tutanlar, yakında (yaptıklarının sonucunu) bileceklerdir"},{"number":97,"text":"Andolsun onların söylediklerine senin göğsünün daraldığını (canının sıkıldığını) biliyoruz"},{"number":98,"text":"Sen Rabbini hamd ile tesbih et (O'nu övecek sözlerle an, subhanallahi velhamdulillah de) ve secde edenlerden ol"},{"number":99,"text":"Ve Rabbine kulluk et ki sana yakin gelsin (kesin bilgiye eresin)"}]}