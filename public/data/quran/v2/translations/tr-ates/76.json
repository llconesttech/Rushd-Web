{"number":76,"edition":"tr.ates","ayahs":[{"number":1,"text":"İnsanın üzerinden, henüz kendisinin anılan bir şey olmadığı uzun bir süre geçmedi mi"},{"number":2,"text":"Doğrusu biz insanı, imtihan etmek için karışık bir nutfeden yarattık da onu işitici, görücü yaptık"},{"number":3,"text":"Biz ona yolu gösterdik: Ya şükredici veya nankör olur"},{"number":4,"text":"Biz, kafirler için zincirler, demir halkalar ve alevli bir ateş hazırlamışızdır"},{"number":5,"text":"İyiler de, karışımı kafur olan bir kadehten içerler"},{"number":6,"text":"Bir kaynak ki Allah'ın kulları ondan içerler, (istedikleri yere de) fışkırtarak akıtırlar"},{"number":7,"text":"Adaklarını yerine getirirler ve şerri salgın olan bir günden korkarlar"},{"number":8,"text":"Yosula, yetime ve esire sevdikleri yemeği yedirirler"},{"number":9,"text":"Biz size sırf Allah rızası için yediriyoruz, sizden bir karşılık ve teşekkür beklemiyoruz"},{"number":10,"text":"Çünkü biz suratsız, çok katı bir gün(ün azabın)dan ötürü Rabbimizden korkarız. (derler)"},{"number":11,"text":"Allah da onları, o günün şerrinden korumuş, onlar(ın yüzlerin)e parlaklık ve (gönüllerine) sevinç vermiştir"},{"number":12,"text":"Sabrettiklerinden dolayı onları cennet ve ipekle ödüllendirmiştir"},{"number":13,"text":"Orada divanlar üzerinde yastıklara dayanırlar. Orada ne (yakıcı) güneş görürler, ne de dondurucu soğuk"},{"number":14,"text":"Cennetin gölgeleri, üzerlerine yaklaşmış, meyvaları da aşağı eğdirildikçe eğdirilmiştir"},{"number":15,"text":"Yanlarında gümüş kablar, billur kupalar dolaştırılır"},{"number":16,"text":"Öyle gümüş kadehler ki onları istedikleri ölçüde takdir etmişlerdir (istedikleri kadar içki alırlar)"},{"number":17,"text":"Onlara orada, karışımı zencefil olan kadehten içirilir"},{"number":18,"text":"Bir çeşme ki adına Selsebil denir"},{"number":19,"text":"Çevrelerinde de (öyle) ölümsüz gençler dolaşır ki, onları görsen, kendilerini saçılmış inci sanırsın"},{"number":20,"text":"Orada nereye baksan, bir ni'met ve büyük bir mülk görürsün"},{"number":21,"text":"(Cennet ehlinin) Üstlerinde yeşil ipekten ince ve kalın giysiler var. Gümüş bilezikler takınmışlardır. Rableri onlara tertemiz bir içki içirmiş(ve şöyle demiş)tir"},{"number":22,"text":"Bu, sizin ödülünüzdür. Çalışmanızın karşılığı verilmiştir"},{"number":23,"text":"Muhakkak Biziz, Biz ki sana Kur'an'ı parça parça indirdik"},{"number":24,"text":"O halde Rabbinin hükmüne sabret ve onlardan hiçbir günahkara, yahut nanköre ita'at etme"},{"number":25,"text":"Sabah akşam Rabbinin adını an"},{"number":26,"text":"Gecenin bir bölümünde O'na secde et ve geceleyin uzun zaman O'nu tesbih eyle (şanının yüceliğini an)"},{"number":27,"text":"Bunlar, şu çabuk(geçen dünyay)ı seviyorlar da ötelerindeki ağır bir günü bırakıyorlar"},{"number":28,"text":"Biz onları yarattık, yapılarını sıkıca bağladık. Dilediğimiz zaman onları benzerleriyle değiştiririz"},{"number":29,"text":"Bu bir öğüttür. Dileyen, Rabbine varan yolu tutar"},{"number":30,"text":"Allah dilemedikçe siz dileyemezsiniz. Şüphesiz Allah bilendir, hüküm ve hikmet sahibidir"},{"number":31,"text":"Dilediğini rahmetine sokar. Zalimlere gelince, onlar için acı bir azab hazırlamıştır"}]}