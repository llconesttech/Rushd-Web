{"number":54,"edition":"sv.bernstrom","ayahs":[{"number":1,"text":"STUNDEN NÄRMAR sig och månen har rämnat"},{"number":2,"text":"Men om de [som förnekar sanningen] får se ett tecken, vänder de sig bort och säger: \"Alltid dessa trollkonster"},{"number":3,"text":"De är beslutna att avvisa [sanningen] och följer [bara] vad de själva tycker och önskar. Men allt har sin fasta bestämmelse"},{"number":4,"text":"De har fått lyssna till berättelser som borde ha hållit dem tillbaka"},{"number":5,"text":"[och] till djup visdom, men varningarna var till ingen nytta"},{"number":6,"text":"vänd dig därför ifrån dem. Den Dag då roparen kallar människorna till det okända"},{"number":7,"text":"kommer de att stiga ut ur sina gravar, stirrande i marken, och som svärmar av gräshoppor"},{"number":8,"text":"skynda fram mot roparen, och de som förnekade sanningen skall säga: \"Detta är en svart dag"},{"number":9,"text":"FÖRE dem förnekade Noas folk [uppståndelsens] sanning; de beskyllde Vår tjänare för lögn och kallade honom besatt och drev bort honom"},{"number":10,"text":"Och han ropade till sin Herre: \"De är starkare än jag; [Herre,] kom till min hjälp"},{"number":11,"text":"Och Vi öppnade himlens portar och lät rikligt regn strömma [utan uppehåll]"},{"number":12,"text":"och källor springa fram ur marken så att vattnen möttes - allt i enlighet med [Guds] beslut"},{"number":13,"text":"Och Vi räddade honom på [skeppet] som timrats av plankor och spik"},{"number":14,"text":"och det rörde sig fram [över havet] under Våra ögon; [detta var] belöningen till den som hade kallats lögnare"},{"number":15,"text":"Vi gjorde denna [katastrof] till ett tecken, [ett exempel för människorna] - finns det någon som bevarar den i minnet [och tar lärdom]"},{"number":16,"text":"Hur [hårt drabbade dem inte] Mitt straff, [de som inte fäste vikt vid] Mina varningar"},{"number":17,"text":"Vi har gjort Koranen lätt att minnas; finns det någon som bevarar [dess ord] i minnet [och tar lärdom]"},{"number":18,"text":"STAMMEN Aad förnekade sanningen och hur [hårt drabbade dem inte] Mitt straff, [de som inte fäste vikt vid] Mina varningar"},{"number":19,"text":"[Till sist,] en lång och olycksdiger dag, sände Vi en rasande stormvind mot dem"},{"number":20,"text":"som grep tag i människorna, [kastade omkull dem och lämnade dem utsträckta på marken] som palmstubbar, uppryckta med rötterna"},{"number":21,"text":"Hur [hårt drabbade dem inte] Mitt straff, [de som inte fäste vikt vid] Mina varningar"},{"number":22,"text":"Vi har gjort Koranen lätt att minnas; finns det någon som bevarar [dess ord] i minnet [och tar lärdom]"},{"number":23,"text":"[STAMMEN] Thamud trodde inte på de varningar [som Vi sände dem]"},{"number":24,"text":"och de sade: \"Skall vi följa en ensam [man] ur våra egna led? [Om vi gjorde så] skulle vi ha gått vilse eller förlorat förståndet"},{"number":25,"text":"Skulle det bland oss [alla] vara just han som utmärktes med den [gudomliga] påminnelsen [och inte en av våra mer förtjänta män]? Nej, han är ingenting annat än en fräck lögnare"},{"number":26,"text":"[Och Gud sade till deras profet Salih:] \"De skall snart få veta vem som är en fräck lögnare"},{"number":27,"text":"Vi skall nu låta kamelstoet löpa fritt för att sätta dem på prov; ge dig till tåls och se vad de företar sig"},{"number":28,"text":"Men säg dem att vattnet i brunnarna skall fördelas mellan dem - var och en måste vara där, när hans tur [att vattna sina djur] har kommit"},{"number":29,"text":"Men de tillkallade en man i stammen som åtog sig [att slakta kamelstoet] och han slaktade det på grymmaste sätt"},{"number":30,"text":"Hur [hårt drabbade dem inte] Mitt straff, [de som inte fäste vikt vid] Mina varningar"},{"number":31,"text":"Vi lät ett enda dån [- dånet av detta straff -] genljuda över dem, och där låg de som [en hög] torra störar till en inhägnad"},{"number":32,"text":"Vi har gjort Koranen lätt att minnas; finns det någon som bevarar [dess ord] i minnet [och tar lärdom]"},{"number":33,"text":"LOTS folk [trodde inte heller] på [Våra] varningar"},{"number":34,"text":"[och] Vi sände över dem en orkan [av död och förintelse]. Men före gryningen räddade Vi Lot och dem som följde honom [i tron]"},{"number":35,"text":"Vår nåd var med dem; så belönar Vi de tacksamma"},{"number":36,"text":"[Lot] varnade dem för Vårt stränga straff; men de trodde inte på varningarnas [allvar]"},{"number":37,"text":"och försökte förmå honom att utlämna sina gäster [till dem]. Då slog Vi dem med blindhet. \"Pröva då på Mitt straff, [ni som inte fäste vikt vid] Mina varningar"},{"number":38,"text":"Och en morgon, tidigt, drabbade dem det slutliga straffet"},{"number":39,"text":"Pröva nu på Mitt straff, [ni som inte fäste vikt vid] Mina varningar"},{"number":40,"text":"Vi har gjort Koranen lätt att minnas; finns det någon som bevarar [dess ord] i minnet [och tar lärdom]"},{"number":41,"text":"[Även] Faraos folk varnades"},{"number":42,"text":"[och då] de avvisade alla Våra tecken straffade Vi dem med den överväldigande styrkan hos en allsmäktig Gud, som ingen kan motstå"},{"number":43,"text":"ÄR DÅ de bland er som förnekar sanningen bättre än de [forna folk som här har nämnts], eller har [äldre tiders] böcker med nedtecknad gudomlig visdom förklarat er oskyldiga"},{"number":44,"text":"Kanske säger de: \"Vi är alla [eniga i vår åsikt och följaktligen] är det vi som måste vinna"},{"number":45,"text":"[Nej,] skaran [av förnekare] skall besegras och skall tvingas göra helt om och fly"},{"number":46,"text":"Men den Yttersta stunden är den tid då de är kallade att inställa sig, och denna Stund [kommer att för dem betyda] det djupaste elände och den bittraste sorg"},{"number":47,"text":"Då skall de obotfärdiga syndarna [inse att] de gick vilse och [att] deras förstånd svek dem"},{"number":48,"text":"Den Dag då de släpas på sina ansikten in i Elden [skall de höra en röst:] \"Pröva på dess heta famntag"},{"number":49,"text":"ALLT har Vi skapat med rätta mått"},{"number":50,"text":"och Vår befallning [och dess omsättning i verklighet] är ett och detsamma - ett ögonblickligt skeende"},{"number":51,"text":"Era likar [i synd och förnekelse bland tidigare folk] lät Vi gå under; finns det någon som bevarar detta i minnet [och tar lärdom]"},{"number":52,"text":"Alla deras handlingar omtalas i [äldre tiders] böcker med nedtecknad gudomlig visdom"},{"number":53,"text":"allt är redovisat, stort som smått"},{"number":54,"text":"De rättfärdiga skall vistas i lustgårdar [vattnade av] bäckar"},{"number":55,"text":"[Och de skall] ta plats inför en allsmäktig Konung i sanningens [församling]"}]}