{"number":84,"edition":"sv.bernstrom","ayahs":[{"number":1,"text":"NÄR HIMLEN brister i stycken"},{"number":2,"text":"därför att den hör sin Herres befallning, som den måste lyda"},{"number":3,"text":"och när jordens [yta] slätas ut"},{"number":4,"text":"och den kastar upp allt vad den bar inom sig och ligger tom"},{"number":5,"text":"därför att den hör sin Herres befallning, som den måste lyda"},{"number":6,"text":"[då skall] du, människa, som under ditt mödosamma liv [på jorden] alltid hade din Herre för ögonen, [då skall du] möta Honom"},{"number":7,"text":"Och den som får ta emot sin bok med höger hand"},{"number":8,"text":"för honom skall räkenskapen bli lätt"},{"number":9,"text":"och han återvänder med glatt sinne till de sina"},{"number":10,"text":"Den som får ta emot sin bok bakom ryggen däremot"},{"number":11,"text":"kommer att bönfalla om att [snabbt] förintas"},{"number":12,"text":"där han brinner i helvetets eld"},{"number":13,"text":"Han levde ett glatt och sorglöst liv med likasinnade"},{"number":14,"text":"och trodde inte att han skulle återvända [till Gud för räkenskap och dom]"},{"number":15,"text":"Men [han tog miste]! Gud förlorade honom inte ur sikte"},{"number":16,"text":"JAG kallar till vittnen aftonrodnadens glöd"},{"number":17,"text":"och natten och vad den famnar"},{"number":18,"text":"och månen, när dess [skiva] blir full"},{"number":19,"text":"så måste även ni [människor] gå från ett tillstånd till ett annat"},{"number":20,"text":"MEN HUR är det fatt med dem som inte vill tro"},{"number":21,"text":"och som inte faller ned med pannan mot marken när de hör Koranen läsas"},{"number":22,"text":"Förnekarna av sanningen [går så långt att de] avvisar [den] som lögn"},{"number":23,"text":"Men Gud vet vad de gömmer i sitt innersta"},{"number":24,"text":"Låt dem därför veta att de har att se fram mot ett plågsamt straff"},{"number":25,"text":"om de inte [vänder om och] antar tron och lever rättskaffens; [då] väntar dem en belöning utan ände"}]}