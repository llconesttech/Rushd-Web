{"number":75,"edition":"sv.bernstrom","ayahs":[{"number":1,"text":"Jag kallar till vittne Uppståndelsens dag"},{"number":2,"text":"Jag kallar till vittne den anklagande [rösten] i människans [inre]"},{"number":3,"text":"Tror människan att Vi inte förmår sätta samman hennes ben [på nytt]"},{"number":4,"text":"Visst förmår Vi det! Vi förmår [till och med] återställa hennes fingerspetsar [i deras forna skick]"},{"number":5,"text":"Men människan vill fortsätta att leva sitt syndiga liv"},{"number":6,"text":"och hon frågar [misstroget]: \"Och denna Uppståndelsens dag, när kommer den"},{"number":7,"text":"[Den Dag] då blickarna grumlas [av fruktan]"},{"number":8,"text":"och månen mister sitt sken"},{"number":9,"text":"och solen och månen förenas"},{"number":10,"text":"den Dagen skall människan ropa: \"Vart skall jag fly"},{"number":11,"text":"Men då finns ingen trygg plats dit du kan fly"},{"number":12,"text":"Den Dagen [är du tillbaka hos] din Herre - målet för din färd"},{"number":13,"text":"Den Dagen skall människan förstå vad hon gjorde och vad hon underlät"},{"number":14,"text":"ja, hon skall se sig själv [sådan hon var]"},{"number":15,"text":"även om hon söker ursäkter [för sina fel]"},{"number":16,"text":"SKYNDA inte på din tunga [när du vill återge uppenbarelsens ord] för att snabbt få fram allt"},{"number":17,"text":"Det ankommer på Oss att samla [allt i ditt hjärta] och [att vaka över] läsningen"},{"number":18,"text":"När Vi läser den [för dig Muhammad], följ då uppmärksamt med i läsningen"},{"number":19,"text":"sedan är det Vår sak att göra dess mening klar"},{"number":20,"text":"NEJ! Ni [människor] älskar detta liv och dess flyktiga [glädjeämnen]"},{"number":21,"text":"[till den grad att] ni skjuter tankarna på evigheten åt sidan"},{"number":22,"text":"Den Dagen skall [någras] ansikten lysas upp av glädje"},{"number":23,"text":"de får skåda sin Herre"},{"number":24,"text":"medan mörka skuggor kommer att skymma [andras] ansikten"},{"number":25,"text":"de grubblar över det lidande som väntar dem"},{"number":26,"text":"NEJ! När [den döende] är nära att utandas sin sista suck"},{"number":27,"text":"och de [anhöriga] frågar: \"Vem har det botemedel [som kan rädda honom]"},{"number":28,"text":"och han själv tänker att avskedets stund är inne"},{"number":29,"text":"och vånda läggs till vånda"},{"number":30,"text":"Då återstår [bara] den sista färden till din Herre"},{"number":31,"text":"Men [denne man] hade ingen tro och han bad inte"},{"number":32,"text":"[När sanningen kom] förnekade han den och vände den ryggen"},{"number":33,"text":"och sedan gick han, högfärdig och självbelåten, tillbaka till de sina"},{"number":34,"text":"[Ditt slut] är nära [eländige förnekare]"},{"number":35,"text":"Ja, [ditt slut] är nära"},{"number":36,"text":"TROR människan att hon skall lämnas i fred att göra som hon vill [utan att ställas till svars]"},{"number":37,"text":"Var hon inte en droppe sädesvätska, utgjuten [i ett kvinnligt sköte]"},{"number":38,"text":"och blev därefter en grodd som satte sig fast - och som Han sedan skapade och formade [till människa i enlighet med den uppgift som skulle bli hennes]"},{"number":39,"text":"och skapade av detta de två könen, det manliga och det kvinnliga"},{"number":40,"text":"Skulle då denne [Skapare] inte ha makt att uppväcka de döda till nytt liv"}]}