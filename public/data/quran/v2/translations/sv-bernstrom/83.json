{"number":83,"edition":"sv.bernstrom","ayahs":[{"number":1,"text":"OLYCKLIGA de som snålar med mått och vikt"},{"number":2,"text":"de som vid köp kräver fullt mått"},{"number":3,"text":"men som vållar förlust [för andra när de säljer] genom att mäta och väga upp snålt"},{"number":4,"text":"Tror dessa [människor] att de inte skall uppväckas från de döda"},{"number":5,"text":"ja, [uppväckas] till en fruktansvärd Dag"},{"number":6,"text":"då människorna [i all sin ynklighet] skall stå inför världarnas Herre"},{"number":7,"text":"NEJ! Registret över [de handlingar som] de som sjunkit djupt i synd [har begått finns] i Sidjdjeen"},{"number":8,"text":"och vad kan låta dig förstå vad Sidjdjeen är"},{"number":9,"text":"[Det är] en bok med outplånlig skrift"},{"number":10,"text":"Förlorarna denna Dag är de som förnekade sanningen"},{"number":11,"text":"som förnekade Domens dag"},{"number":12,"text":"Ingen förnekar den utom den som överträder alla förbud och som sjunkit djupt i synd"},{"number":13,"text":"den som, när Våra budskap läses upp för honom, säger: \"[Det där är bara] sagor från förfädernas tid"},{"number":14,"text":"Nej [de är lögnare]! Det [onda] de har gjort har förlamat deras hjärtan"},{"number":15,"text":"Nej! Denna Dag kommer de förvisso att se sig utestängda från Guds nåd"},{"number":16,"text":"och de kommer helt säkert att brinna i helvetets eld"},{"number":17,"text":"medan de [hör en röst] säga: \"Det är detta som ni brukade kalla en lögn"},{"number":18,"text":"NEJ! Registret över de gudfruktigas [handlingar finns] i `Illiyyun"},{"number":19,"text":"och vad kan låta dig förstå vad `Illiyyun är"},{"number":20,"text":"Det [är] en bok med outplånlig skrift"},{"number":21,"text":"bevittnad av dem som är i Guds närhet"},{"number":22,"text":"De gudfruktiga skall förvisso finna salighet"},{"number":23,"text":"[När de, vilande] på högsäten, betraktar [allt det som deras Herre har skänkt dem]"},{"number":24,"text":"kommer deras ansikten att ses stråla av lycka"},{"number":25,"text":"De skall få dricka [paradisets] rena vin, förseglat med [Guds eget] sigill"},{"number":26,"text":"[ett sigill] med [doft av] mysk. Låt dem som strävar [mot höga mål] tävla om [att få dricka av] detta [vin]"},{"number":27,"text":"blandat med [vatten från en källa vars namn är] Tasneem"},{"number":28,"text":"en dryck för dem som är i Guds närhet"},{"number":29,"text":"DE som har slagit sig till ro med sin synd försöker göra de troende till åtlöje"},{"number":30,"text":"och när de går förbi [någon av] dem utbyter de sinsemellan menande blickar"},{"number":31,"text":"när de sedan återvänder till de sina [fortsätter de] med sina skämt"},{"number":32,"text":"Och när de ser dem säger de: \"De där [människorna] har sannerligen gått vilse"},{"number":33,"text":"Men de hade inget uppdrag att vaka över de troende"},{"number":34,"text":"På denna [Uppståndelsens] dag skall de troende kunna se med [medlidsamt] löje på dem som förnekade sanningen"},{"number":35,"text":"[där de sitter] på tronerna [i paradiset] kommer de att bevittna [deras straff och säga till varandra]"},{"number":36,"text":"Har inte förnekarna fått en [rättvis] lön för sina handlingar"}]}