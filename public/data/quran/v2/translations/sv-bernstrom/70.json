{"number":70,"edition":"sv.bernstrom","ayahs":[{"number":1,"text":"EN MAN frågade om ett straff som väntar"},{"number":2,"text":"dem som förnekar sanningen och som ingen kan avvärja"},{"number":3,"text":"[ett straff] från Gud till vilken många vägar leder upp"},{"number":4,"text":"Till Honom stiger änglarna och den heliga ingivelsens ande upp under en dag vars längd är femtiotusen år"},{"number":5,"text":"Uthärda därför [dina prövningar, Muhammad,] med väl buret tålamod"},{"number":6,"text":"De ser [straffet] som något mycket avlägset"},{"number":7,"text":"men Vi ser det som något som ligger helt nära"},{"number":8,"text":"Den Dagen skall himlen likna smält koppar"},{"number":9,"text":"och bergen skall vara som högar av rödfärgad ull"},{"number":10,"text":"Ingen vän frågar efter en vän"},{"number":11,"text":"[ändå] får de se varandra. För att köpa sig fri från straffet kommer den obotfärdige syndaren den Dagen att vilja offra [till och med] sina barn"},{"number":12,"text":"sin hustru, sin broder"},{"number":13,"text":"de anhöriga som hade beskyddat honom"},{"number":14,"text":"ja, alla jordens invånare - [om] han på så sätt kan rädda sig"},{"number":15,"text":"Ack, nej! [Han slipper inte ifrån denna] rasande eld"},{"number":16,"text":"som skall [bränna] bort hans hud upp till och med huvudsvålen"},{"number":17,"text":"Den kallar alla dem som vände ryggen [åt budskapet] och drog sig undan"},{"number":18,"text":"och dem som samlade och gömde [rikedomar i sina kassakistor]"},{"number":19,"text":"MÄNNISKAN är skapad rastlös och otålig"},{"number":20,"text":"Hon beklagar sig så fort hon drabbas av något ont"},{"number":21,"text":"men om det goda kommer på hennes lott visar hon [de behövande] ifrån sig"},{"number":22,"text":"[Så uppträder] inte de som med allvar ger sig hän åt sin andakt"},{"number":23,"text":"och som oförtröttligt förrättar sin bön"},{"number":24,"text":"och som av vad de äger [anslår] rättmätiga andelar"},{"number":25,"text":"åt tiggarna och dem som [i tysthet] lider nöd"},{"number":26,"text":"och som tror på Domens dag"},{"number":27,"text":"och fruktar sin Herres straff"},{"number":28,"text":"ingen kan vara säker på att gå fri från sin Herres straff"},{"number":29,"text":"och som håller sina begär i styr"},{"number":30,"text":"och inte [ger fritt utlopp åt sin lust] med andra än sina hustrur eller dem som de rättmätigt besitter - inget klander kan då riktas mot dem"},{"number":31,"text":"men går de längre är de syndare"},{"number":32,"text":"och de som troget fullgör sina förtroendeuppdrag och uppfyller sina löften"},{"number":33,"text":"och de som står fast vid sitt vittnesmål"},{"number":34,"text":"och de som slår vakt om bönen"},{"number":35,"text":"[Alla] dessa skall [hälsas] med hedersbetygelser i [paradisets] lustgårdar"},{"number":36,"text":"HUR ÄR det fatt med [dessa] sanningens förnekare, som ivrigt tränger fram med sträckta halsar"},{"number":37,"text":"från höger och vänster i stora grupper"},{"number":38,"text":"Är det av iver att få stiga in i lycksalighetens lustgårdar"},{"number":39,"text":"Visst inte! De vet ju av vad de har skapats"},{"number":40,"text":"Vid alla soluppgångars och alla solnedgångars Herre! Vi är sannerligen i stånd"},{"number":41,"text":"att i deras ställe sätta bättre [människor än de] - ingenting kan hindra Oss"},{"number":42,"text":"Låt nu [förnekarna] fortsätta med sina ordlekar, till dess de står inför den Dag som de fått löfte om"},{"number":43,"text":"den Dag då de skall skynda fram ur sina gravar, som om de hade bråttom att inställa sig [till andakten] inför sina gudabilder"},{"number":44,"text":"stirrande i marken, nedtyngda av skam. Detta är den Dag om vars ankomst de gång på gång har varskotts"}]}