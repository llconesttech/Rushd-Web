{"number":85,"edition":"sv.bernstrom","ayahs":[{"number":1,"text":"VID NATTHIMLEN, smyckad med stjärnbilder"},{"number":2,"text":"Vid den utlovade Dagen"},{"number":3,"text":"Vid Vittnet och Vittnesbördet"},{"number":4,"text":"GUDS förbannelse över dem [som grävde] en grav [för de troende]"},{"number":5,"text":"[en grav] av eld med rikligt bränsle"},{"number":6,"text":"och som satte sig intill den"},{"number":7,"text":"för att själva bevittna den [illgärning] som de här begick mot de troende"},{"number":8,"text":"De ville hämnas på dem enbart därför att de trodde på Gud, den Allsmäktige, som allt lov och pris tillkommer"},{"number":9,"text":"Han som äger herraväldet över himlarna och jorden. Men Gud är vittne till allt"},{"number":10,"text":"De som utsätter troende män och kvinnor för [svåra] prövningar och som inte därefter känner ånger, skall utlämnas åt helvetets straff, ja, de skall utlämnas åt eldens plåga"},{"number":11,"text":"[Men] de som tror och lever ett rättskaffens liv [skall stiga in i] lustgårdar, vattnade av bäckar - detta är den stora segern"},{"number":12,"text":"Din Herres hämnd är fruktansvärd"},{"number":13,"text":"Det är Han som inleder skapelsen och som skall förnya den"},{"number":14,"text":"Han är Den som ständigt förlåter, den Kärleksfulle"},{"number":15,"text":"Herren till maktens och ärans tron"},{"number":16,"text":"Han som i allt genomför Sin vilja"},{"number":17,"text":"HAR DU [Muhammad] hört hur det gick för den armé"},{"number":18,"text":"som Farao [sände ut för att genskjuta Israels barn], och för [stammen] Thamud"},{"number":19,"text":"Trots detta envisas förnekarna med att vilja göra sanningen till lögn"},{"number":20,"text":"men Gud har dem i Sin makt fastän de inte är medvetna om det"},{"number":21,"text":"Nej, detta är en ärorik Koran [med budskap]"},{"number":22,"text":"inristade på en [oförstörbar] tavla"}]}