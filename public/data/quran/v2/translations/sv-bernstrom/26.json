{"number":26,"edition":"sv.bernstrom","ayahs":[{"number":1,"text":"Ta seen meem"},{"number":2,"text":"DETTA ÄR budskap ur Skriften, som är klar i sig själv och som klart framställer sanningen"},{"number":3,"text":"Grämer du dig över att de [som du förmanar och varnar] inte vill tro"},{"number":4,"text":"Om Vi ville hade Vi kunnat ge dem ett tecken från himlen, så att de hade böjt sina nackar inför det i ödmjuk underkastelse"},{"number":5,"text":"Men så snart en ny påminnelse når dem från den Nåderike, vänder de sig bort"},{"number":6,"text":"Nu har de påstått [att även detta budskap] är en lögn. Men [tids nog] skall de få veta vad det var som de förnekade och brukade skämta om"},{"number":7,"text":"Har de inte sett hur Vi har låtit jorden bära många nyttiga växter av alla slag"},{"number":8,"text":"I detta ligger helt visst ett budskap [till människorna] men de vill inte tro, de flesta av dem"},{"number":9,"text":"Din Herre är den Allsmäktige, den Barmhärtige"},{"number":10,"text":"[MINNS] hur din Herre kallade Moses till Sig [och sade]: \"Gå till det orättfärdiga folket"},{"number":11,"text":"Faraos folk; finns det inte någon bland dem som fruktar [Gud]"},{"number":12,"text":"[Moses] svarade: \"Herre! Jag är rädd att de kommer att kalla mig lögnare"},{"number":13,"text":"så att jag kommer ur fattningen och att min tunghäfta [förvärras]. Sänd därför bud efter Aron"},{"number":14,"text":"De kan också ställa mig till svars för ett brott [som jag har begått] och jag är rädd att de kanske kommer att döda mig"},{"number":15,"text":"[Gud] svarade: \"Du har ingenting att frukta! Bege er nu i väg med Våra tecken, [du och din broder]; Vi skall vara med er och lyssna [till allt]"},{"number":16,"text":"Och gå till Farao och säg: 'Världarnas Herre har sänt oss [med begäran]"},{"number":17,"text":"att du låter Israels barn lämna landet med oss.'”"},{"number":18,"text":"[När Moses hade framfört sitt budskap] sade [Farao]: \"Fostrade vi dig inte när du var barn [och du växte upp] hos oss? Och bodde du inte mitt ibland oss [många] år av ditt liv"},{"number":19,"text":"Och ändå begick du den handling som du begick och visade därmed [din] otacksamhet"},{"number":20,"text":"[Moses] svarade: \"Jag gjorde detta vid en tid då jag hade hamnat på orätta vägar"},{"number":21,"text":"och jag flydde från er därför att jag fruktade [för mitt liv]. Men min Herre har skänkt mig omdöme [och visdom] och har utsett mig till en av [Sina] budbärare"},{"number":22,"text":"Och din godhet mot mig - består den i att du har gjort israeliterna till dina slavar"},{"number":23,"text":"Farao sade: \"Vad är det [du säger]? Världarnas Herre"},{"number":24,"text":"[Moses] svarade: \"[Gud är] Herre över himlarna och jorden och allt som finns däremellan; [det skulle ni inse] om ni har viljan att bli övertygade"},{"number":25,"text":"[Farao] sade till de kringstående: \"Har ni hört [på maken]"},{"number":26,"text":"[Moses] sade: \"[Han är] er Herre och [alla] era förfäders Herre"},{"number":27,"text":"[Farao] sade: \"Denne [föregivne] profet, som [påstår att han] är utsänd till oss, måste vara besatt"},{"number":28,"text":"[Moses] fortsatte: \"[Han är] Herre över öst och över väst och allt som finns däremellan - [det skulle ni inse] om ni använde ert förstånd"},{"number":29,"text":"[Farao] sade: \"Om du sätter upp någon annan än mig som gud, skall jag minsann låta kasta dig i fängelse"},{"number":30,"text":"[Moses] svarade: \"Även om jag ger dig ett klart [bevis]"},{"number":31,"text":"[Farao] sade: \"Kom då fram med det, om du talar sanning"},{"number":32,"text":"Då kastade [Moses] sin stav, och det var tydligt [för alla att] den var en orm"},{"number":33,"text":"och han drog fram sin hand och [alla kringstående] såg att den var [skinande] vit"},{"number":34,"text":"[Farao] sade till stormännen som omgav honom: \"Denne är helt säkert en mästare i trolldom"},{"number":35,"text":"som vill driva bort oss från vårt land med hjälp av sin trolldom. Vad råder ni mig till"},{"number":36,"text":"De svarade: \"Låt honom och hans broder vänta medan du sänder bud till städerna"},{"number":37,"text":"att alla skickliga trollkarlar skall inställa sig hos dig"},{"number":38,"text":"Och så församlades trollkarlarna vid den tid och på den dag som getts till känna"},{"number":39,"text":"och människorna tillfrågades om alla hade infunnit sig"},{"number":40,"text":"[Och någon sade:] \"Kanske får vi gå med [i processionen] bakom trollkarlarna, om de segrar"},{"number":41,"text":"Då trollkarlarna kom, sade de till Farao: \"Vi väntar oss minsann en frikostig belöning om det är vi som tar hem segern"},{"number":42,"text":"[Farao] svarade: \"Visst! Och ni skall höra till dem som står mig nära"},{"number":43,"text":"Moses sade till dem: \"Kasta nu vad det är ni vill kasta"},{"number":44,"text":"Och de kastade sina rep och sina stavar och sade: \"Så sant som all makt ligger hos Farao är det vi som har segrat"},{"number":45,"text":"Då kastade Moses sin stav och den slukade synvillorna som de hade framkallat"},{"number":46,"text":"Och trollkarlarna kastade sig ned på sina ansikten"},{"number":47,"text":"och utropade: \"Vi tror nu på världarnas Herre"},{"number":48,"text":"Moses och Arons Herre"},{"number":49,"text":"[Farao] sade: \"Tror ni på honom innan jag har gett er tillåtelse? Han måste vara den mästare som har undervisat er i trolldom! Men ni skall få pröva på [min vrede]! Jag svär att jag skall hugga av er motsatt hand och fot till sista man; ja, jag skall korsfästa er utan förskoning"},{"number":50,"text":"De svarade: \"[Det är för oss] ett mindre ont, eftersom vi återvänder till vår Herre"},{"number":51,"text":"Vi hoppas få Hans förlåtelse för våra synder, då vi är de första som antar tron"},{"number":52,"text":"[EFTER EN tid] gav Vi Moses genom ingivelse denna befallning: \"Tåga bort med Mina tjänare under natten, ni kommer nämligen att förföljas"},{"number":53,"text":"Och Farao sände bud till städerna med befallning att [männen] skulle inkallas till krigstjänst [och att följande skulle kungöras]"},{"number":54,"text":"[Israeliterna] är en ynklig skara"},{"number":55,"text":"fulla av avoghet mot oss"},{"number":56,"text":"men vi är ett folk på vår vakt"},{"number":57,"text":"och vi har drivit bort dem från deras trädgårdar och källor"},{"number":58,"text":"och de rikedomar de samlade och den hedersamma plats [som de intog i vårt land]"},{"number":59,"text":"Så [gick de till väga]. - Men [därefter] gav Vi Israels barn [allt] detta i arv"},{"number":60,"text":"Och de förföljande [egyptierna] hann upp dem vid soluppgången"},{"number":61,"text":"och när de två människohoparna kom inom synhåll för varandra, ropade de som tågade med Moses: \"De kommer att hinna ifatt oss [och göra slut på oss]"},{"number":62,"text":"[Moses] svarade: \"Nej! Min Herre är med mig och Han kommer att leda mig"},{"number":63,"text":"Och Vi befallde Moses: \"Slå på vattnet med din stav!\" - och se, då delade sig [havet] och de två delarna reste sig som mäktiga berg"},{"number":64,"text":"Och Vi ledde förföljarna fram till denna plats"},{"number":65,"text":"Vi räddade Moses och alla som var med honom"},{"number":66,"text":"och därefter lät Vi de andra dränkas"},{"number":67,"text":"I detta ligger helt visst ett budskap [till människorna] men de flesta av dem vill inte tro"},{"number":68,"text":"Din Herre är den Allsmäktige, den Barmhärtige"},{"number":69,"text":"OCH BERÄTTA för dem om Abraham"},{"number":70,"text":"hur han frågade sin fader och sitt folk: \"Vad är det ni tillber"},{"number":71,"text":"De svarade: \"Vi tillber [våra] gudabilder och vi skall fortsätta att ge dem vår hängivna dyrkan"},{"number":72,"text":"[Abraham] sade: \"Hör de er när ni anropar dem"},{"number":73,"text":"eller kan de hjälpa er eller skada er"},{"number":74,"text":"De svarade: \"Nej, men vi gör vad vi har sett våra fäder göra"},{"number":75,"text":"Han sade: \"Har ni ägnat en tanke åt vad det är ni dyrkar"},{"number":76,"text":"ni och alla era förfäder"},{"number":77,"text":"Dessa [gudar] är mina fiender - [för mig] finns ingen [gud] utom världarnas Herre"},{"number":78,"text":"Det är Han som har skapat mig och Han som leder mig"},{"number":79,"text":"och Han som ger mig mat och dryck"},{"number":80,"text":"Och när jag är sjuk, återger Han mig hälsan"},{"number":81,"text":"Han skall låta mig dö och därefter väcka mig till nytt liv"},{"number":82,"text":"och på Domens dag - det är mitt hopp - skall Han förlåta mig mina synder"},{"number":83,"text":"[Och Abraham bad:] \"Herre! Ge mig visdom och förena mig med skaran av Dina rättfärdiga [tjänare]"},{"number":84,"text":"och låt efterkommande släkten minnas mig som en man av sanning"},{"number":85,"text":"och gör mig till en av arvtagarna till lycksalighetens lustgårdar"},{"number":86,"text":"Och förlåt min fader - han var en av dem som gick vilse"},{"number":87,"text":"och förnedra mig inte på Uppståndelsens dag"},{"number":88,"text":"den Dag då varken rikedom eller söners [mångfald] skall vara till gagn"},{"number":89,"text":"och då bara den [kan känna sig trygg] som stiger fram inför Gud med rent hjärta"},{"number":90,"text":"Då skall paradiset föras fram till de gudfruktiga"},{"number":91,"text":"och helvetet skall göras fullt synligt för dem som räddningslöst gått vilse"},{"number":92,"text":"och de skall tillfrågas: \"Var är de som ni tillbad"},{"number":93,"text":"i Guds ställe? Kan de hjälpa er eller [ens] hjälpa sig själva"},{"number":94,"text":"Och de skall störtas på huvudet i helvetet, de och de som räddningslöst gått vilse"},{"number":95,"text":"liksom Iblees hjälptrupper, alla tillsammans"},{"number":96,"text":"Och när de tvistar [i helvetet] skall de säga"},{"number":97,"text":"Vid Gud! Vilket grovt misstag gjorde vi inte"},{"number":98,"text":"då vi satte er vid sidan av världarnas Herre"},{"number":99,"text":"Bara de obotfärdiga syndarna kunde förleda oss [till detta]"},{"number":100,"text":"Nu har vi ingen som kan tala till förmån för oss"},{"number":101,"text":"och ingen sann vän [som hjälper oss]"},{"number":102,"text":"Om vi ändå fick börja om på nytt! Då skulle vi vara ett med de troende"},{"number":103,"text":"I detta ligger förvisso ett budskap [till människorna], men de flesta av dem vill inte tro"},{"number":104,"text":"Din Herre är den Allsmäktige, den Barmhärtige"},{"number":105,"text":"[ÄVEN] NOAS folk beskyllde [Guds] budbärare för lögn"},{"number":106,"text":"Och deras broder Noa sade till dem: \"Fruktar ni inte Gud"},{"number":107,"text":"Jag är ett sändebud [utsänd] till er, som ni kan lita på"},{"number":108,"text":"frukta därför Gud och lyd mig"},{"number":109,"text":"Jag begär ingen lön av er för detta - min lön får jag inte av någon annan än världarnas Herre"},{"number":110,"text":"frukta därför Gud och lyd mig"},{"number":111,"text":"De svarade: \"Skall vi tro på dig som [bara] har slöddret till anhängare"},{"number":112,"text":"Han sade: \"Jag kan inte veta vad de förut haft för sig"},{"number":113,"text":"De skall inte stå till svars inför någon annan än min Herre - förstår ni inte det"},{"number":114,"text":"Jag har inte rätt att stöta bort dem [som säger att de är] troende"},{"number":115,"text":"Jag är endast en varnare, som varnar klart och entydigt"},{"number":116,"text":"De sade: \"Du kommer minsann att bli stenad till döds, Noa, om du inte slutar med detta"},{"number":117,"text":"[Då] bad han: \"Herre! Mitt folk tror inte på mina ord"},{"number":118,"text":"Gör därför sanningen uppenbar i min [tvist] med dem, och rädda mig och de troende som följer mig"},{"number":119,"text":"Och Vi räddade honom och dem som följde honom i den fullastade arken"},{"number":120,"text":"sedan lät Vi dem som blev kvar dränkas"},{"number":121,"text":"I detta ligger förvisso ett budskap [till människorna], men de flesta av dem vill inte tro"},{"number":122,"text":"Din Herre är den Allsmäktige, den Barmhärtige"},{"number":123,"text":"[ÄVEN stammen] Aad beskyllde [Guds] budbärare för lögn"},{"number":124,"text":"Och deras broder Hud sade till dem: \"Fruktar ni inte Gud"},{"number":125,"text":"Jag är ett sändebud [utsänd] till er som ni kan lita på"},{"number":126,"text":"frukta därför Gud och lyd mig"},{"number":127,"text":"Jag begär ingen lön av er för detta - min lön får jag inte av någon annan än världarnas Herre"},{"number":128,"text":"Är det för ert nöjes skull som ni reser minnesmärken på varje kulle"},{"number":129,"text":"och de befästa borgar ni bygger - hoppas ni därigenom nå odödlighet"},{"number":130,"text":"Och varför går ni till väga med sådan grymhet, när ni utövar er makt"},{"number":131,"text":"Frukta nu Gud och lyd mig"},{"number":132,"text":"Frukta Honom som har skänkt er allt det som ni [själva] vet"},{"number":133,"text":"skänkt er boskap och söner"},{"number":134,"text":"och trädgårdar och källor"},{"number":135,"text":"Jag är rädd att straffet [annars] drabbar er en olycksdiger Dag"},{"number":136,"text":"De svarade: \"Det är likgiltigt för oss om du förmanar oss eller inte förmanar oss"},{"number":137,"text":"det [vi gör är det som] har varit [våra] förfäders sed sedan urminnes tid"},{"number":138,"text":"och vi kommer inte att straffas [för detta]"},{"number":139,"text":"Och när de kallade honom lögnare, lät Vi dem gå under. I detta ligger förvisso ett budskap [till människorna], men de flesta av dem vill inte tro"},{"number":140,"text":"Din Herre är den Allsmäktige, den Barmhärtige"},{"number":141,"text":"[ÄVEN stammen] Thamud beskyllde [Guds] budbärare för lögn"},{"number":142,"text":"Deras broder Salih vände sig till dem och sade: \"Fruktar ni inte Gud"},{"number":143,"text":"Jag är ett sändebud [utsänd] till er, som ni kan lita på"},{"number":144,"text":"frukta därför Gud och lyd mig"},{"number":145,"text":"Jag begär ingen lön av er för detta - min lön får jag inte av någon annan än världarnas Herre"},{"number":146,"text":"Tror ni att ni [alltid] skall få bo kvar här i trygghet"},{"number":147,"text":"bland trädgårdar och källor"},{"number":148,"text":"och åkerfält och dadelpalmer med deras smäckra blomkolvar"},{"number":149,"text":"Och [fortsätta att] hugga ut bostäder åt er i bergväggen med den skicklighet [ni har uppnått]"},{"number":150,"text":"Frukta nu Gud och lyd mig"},{"number":151,"text":"och lyd inte de råd ni får av slösarna och de omåttliga"},{"number":152,"text":"de som stör ordningen på jorden och sprider sedefördärv och inte vill bättra sig"},{"number":153,"text":"De sade: \"Du är bara en av dem som har fallit offer för trolldom"},{"number":154,"text":"du är ingenting annat än en människa som vi! Visa oss ett tecken, om du talar sanning"},{"number":155,"text":"Han svarade: \"Här är ett kamelsto; hon har rätt att vattnas och ni har rätt att vattna [era djur] på en fastställd dag"},{"number":156,"text":"Låt henne inte komma till skada; [i annat fall] kommer straffet att drabba er en olycksdiger dag"},{"number":157,"text":"Men de slaktade henne på grymmaste sätt, en handling som de fick ångra"},{"number":158,"text":"när de drabbades av det [förutsagda] straffet. I detta ligger förvisso ett budskap [till människorna], men de flesta av dem vill inte tro"},{"number":159,"text":"Din Herre är den Allsmäktige, den Barmhärtige"},{"number":160,"text":"[ÄVEN] LOTS folk beskyllde [Guds] budbärare för lögn"},{"number":161,"text":"Och deras broder Lot sade till dem: \"Fruktar ni inte Gud"},{"number":162,"text":"Jag är ett sändebud [utsänd] till er, som ni kan lita på"},{"number":163,"text":"frukta därför Gud och lyd mig"},{"number":164,"text":"Jag begär ingen lön av er för detta - min lön får jag inte av någon annan än världarnas Herre"},{"number":165,"text":"Måste ni, ensamma i hela skapelsen, söka er till ert eget manliga kön"},{"number":166,"text":"och förbigå dem som er Herre har skapat till hustrur åt er? Ni överskrider verkligen alla gränser"},{"number":167,"text":"De sade: \"Lot! Vi svär att du kommer att jagas bort [från denna stad], om du inte slutar [med dina förmaningar]"},{"number":168,"text":"[Lot] svarade: \"Jag hör till dem som känner den starkaste avsky för det ni gör"},{"number":169,"text":"[Och han bad till Gud:] \"Herre! Rädda mig och de mina från [dessa människor och] deras förehavanden"},{"number":170,"text":"Och Vi räddade honom och hela hans familj"},{"number":171,"text":"utom en gammal kvinna, som var bland dem som dröjde sig kvar"},{"number":172,"text":"Därefter lät Vi de övriga gå under"},{"number":173,"text":"i ett regn [av död och förintelse] som Vi sände över dem. Ett olycksbringande regn, det som faller över dem som har varnats [förgäves]"},{"number":174,"text":"I detta ligger förvisso ett budskap [till människorna], men de flesta av dem vill inte tro"},{"number":175,"text":"Din Herre är den Allsmäktige, den Barmhärtige"},{"number":176,"text":"[ÄVEN] FOLKET i [Madyans] skogsklädda dalar beskyllde [Guds] budbärare för lögn"},{"number":177,"text":"Deras broder Shu`ayb sade till dem: \"Fruktar ni inte Gud"},{"number":178,"text":"Jag är ett sändebud [utsänd] till er, som ni kan lita på"},{"number":179,"text":"frukta därför Gud och lyd mig"},{"number":180,"text":"Jag begär ingen lön av er för detta - min lön får jag inte av någon annan än världarnas Herre"},{"number":181,"text":"Ge fullt mått och tillskansa er inte vinst på andras bekostnad"},{"number":182,"text":"väg med rättvisande våg"},{"number":183,"text":"och inkräkta inte på andras rättigheter. Sprid inte sedefördärv eller annat ont på jorden"},{"number":184,"text":"men frukta Gud som har skapat er och [alla] släkten före er"},{"number":185,"text":"De sade: \"Du är bara en av dem som har fallit offer för trolldom"},{"number":186,"text":"du är ingenting annat än en människa som vi, och vi anser att du är en lögnare"},{"number":187,"text":"Men försök förmå himlen att störta ned i stycken över oss, om du talar sanning"},{"number":188,"text":"Han svarade: \"Min Herre har full kännedom om vad ni tar er för"},{"number":189,"text":"Men de beskyllde honom [än en gång] för lögn. Och straffet drabbade dem en dag vars ljus skymdes i mörker, en straffets och skräckens dag"},{"number":190,"text":"I detta ligger förvisso ett budskap [till människorna], men de flesta av dem vill inte tro"},{"number":191,"text":"Din Herre är den Allsmäktige, den Barmhärtige"},{"number":192,"text":"DENNA [SKRIFT] är en uppenbarelse från världarnas Herre"},{"number":193,"text":"ingivelsens trogna ande har stigit ned"},{"number":194,"text":"[och ingjutit] den i ditt hjärta, för att du skall vara en av varnarna"},{"number":195,"text":"[och varna] på ren och klar arabiska"},{"number":196,"text":"Dess [sanning] fanns helt visst i äldre tiders böcker med nedtecknad gudomlig visdom"},{"number":197,"text":"Är det inte ett tecken för dem att lärda män bland Israels barn visste detta"},{"number":198,"text":"Men även om Vi hade uppenbarat den för någon som inte har arabiska till modersmål"},{"number":199,"text":"och han hade läst upp den för dem [på sitt språk], skulle de inte ha trott"},{"number":200,"text":"Så har Vi låtit [budskapet] passera in och ut genom de obotfärdiga syndarnas hjärtan"},{"number":201,"text":"Men de kommer inte att tro förrän de ser framför sig det plågsamma straff"},{"number":202,"text":"som [är förberett och som] skall drabba dem plötsligt, när de ingenting anar"},{"number":203,"text":"och då kommer de att ropa: \"Kan vi få ett uppskov"},{"number":204,"text":"Är det då verkligen deras önskan att skynda på Vårt straff"},{"number":205,"text":"Vad tror du? - Om Vi under åratal hade låtit dem njuta av livet"},{"number":206,"text":"och sedan lät det [straff] drabba dem som de hade varnats för"},{"number":207,"text":"vilken nytta hade de då av det långa, behagliga liv som de fick leva"},{"number":208,"text":"Vi har aldrig låtit ett folk förgås som inte fått ta emot dem som varnade"},{"number":209,"text":"[och] påminde dem; Vi tillfogar nämligen ingen [av Våra tjänare] orätt"},{"number":210,"text":"Det är inte onda andar som har stigit ned med denna [Skrift]"},{"number":211,"text":"[den uppgiften] är inte för dem och de förmår inte [utföra den]"},{"number":212,"text":"ja, de hålls till och med på sådant avstånd att de inte [ens] kan lyssna [till den]"},{"number":213,"text":"Anropa därför inte en annan gud vid sidan av Gud; i annat fall kommer du att höra till dem som skall straffas"},{"number":214,"text":"Och varna dem som står dig närmast [för Guds straff]"},{"number":215,"text":"och bred ödmjukt din [ömhets] vinge över dina troende anhängare"},{"number":216,"text":"men säg, om någon vägrar att följa dig: \"Jag är inte ansvarig för vad ni gör"},{"number":217,"text":"och lita till den Allsmäktige, den Barmhärtige"},{"number":218,"text":"som ser dig när du reser dig [ensam]"},{"number":219,"text":"och när du är [hos dem] och de faller ned på sina ansikten i tillbedjan"},{"number":220,"text":"Han är Den som hör allt, vet allt"},{"number":221,"text":"[Säg, Muhammad:] \"Skall jag säga er till vem de onda andarna stiger ned"},{"number":222,"text":"De stiger ned till alla syndiga bedragare [beredda att själva föras bakom ljuset]"},{"number":223,"text":"de lyssnar gärna, men de flesta av dem lägger [egna] lögner [till det som de kan snappa upp]"},{"number":224,"text":"Och poeterna - dem följer sådana som är osäkra om vägen"},{"number":225,"text":"Har du inte sett hur de strövar genom alla dalar utan mål"},{"number":226,"text":"och hur de säger ett men gör ett annat"},{"number":227,"text":"Men [så uppträder] inte de troende som lever rättskaffens och ständigt anropar Gud och som försvarar sig när de blivit föremål för [hätska och hånfulla] angrepp. Och de som har gjort sig skyldiga till [dessa] orättmätiga angrepp skall [snart] få se vilken vändning deras liv kommer att ta"}]}