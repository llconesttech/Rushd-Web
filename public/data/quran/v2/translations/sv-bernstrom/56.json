{"number":56,"edition":"sv.bernstrom","ayahs":[{"number":1,"text":"NÄR DET kommer som måste komma"},{"number":2,"text":"skall ingen bestrida dess verklighet"},{"number":3,"text":"[Det skall föra med sig] förnedring [för några och] upphöjelse [för andra]"},{"number":4,"text":"Jorden skall skakas av en våldsam skakning"},{"number":5,"text":"och bergen skall smulas sönder"},{"number":6,"text":"och bli till stoft, som skingras vida omkring"},{"number":7,"text":"och ni [människor] skall delas upp i tre grupper"},{"number":8,"text":"De som hör till den högra sidan - och vilka är de som hör till den högra sidan"},{"number":9,"text":"De som hör till den vänstra sidan - och vilka är de som hör till den vänstra sidan"},{"number":10,"text":"Och de främsta - de främsta [i tron och i att göra gott]"},{"number":11,"text":"De skall vara i Guds närhet"},{"number":12,"text":"i lycksalighetens lustgårdar"},{"number":13,"text":"Många av dem är sådana som levde i äldre tider"},{"number":14,"text":"men få av dem är av senare släkten"},{"number":15,"text":"På troner, inlagda med guld, och stödda [på mjuka kuddar]"},{"number":16,"text":"skall de vila mitt emot varandra"},{"number":17,"text":"och de skall betjänas av evigt unga gossar, som bär omkring"},{"number":18,"text":"karaffer och pokaler och en bägare fylld ur en ren källa"},{"number":19,"text":"[med vin] som inte framkallar huvudvärk och inte ger något rus"},{"number":20,"text":"och frukter av alla slag som de önskar"},{"number":21,"text":"och köttet av den fågel som de har lust till"},{"number":22,"text":"Och [deras sällskap] är mörkögda, oskuldsfulla unga kvinnor"},{"number":23,"text":"[sköna] som pärlor i [ostronets] skyddande skal"},{"number":24,"text":"[Sådan är] belöningen för deras handlingar"},{"number":25,"text":"Där skall de inte höra tomt och meningslöst tal, inte heller ord som inbjuder till synd"},{"number":26,"text":"Men överallt hörs [hälsningen] \"Fred!\", \"Fred"},{"number":27,"text":"OCH DE som hör till den högra sidan - vad [väntar] dem som hör till den högra sidan"},{"number":28,"text":"Under lummiga lotusträd utan törnen"},{"number":29,"text":"och blommande akacior"},{"number":30,"text":"[skall de njuta] svalkande skugga"},{"number":31,"text":"och ständigt porlande vatten"},{"number":32,"text":"och ett överflöd av frukt"},{"number":33,"text":"ur aldrig sinande förråd och som inga förbud någonsin hejdar"},{"number":34,"text":"Och deras hustrur [skall vara hos dem], upp-höjda [till en ny värdighet]"},{"number":35,"text":"Vi skall nämligen låta dem uppstå i en ny skapelse"},{"number":36,"text":"och skapa dem som jungfrur"},{"number":37,"text":"kärleksfulla, evigt unga liksom"},{"number":38,"text":"[alla] de som hör till den högra sidan"},{"number":39,"text":"Många av dem är sådana som levde i äldre tider"},{"number":40,"text":"och många är av senare släkten"},{"number":41,"text":"OCH DE som hör till den vänstra sidan - vad [väntar] dem som hör till den vänstra sidan"},{"number":42,"text":"Glödheta vindar och [en dryck av] kokande vatten [väntar dem]"},{"number":43,"text":"och skuggan av svart rök"},{"number":44,"text":"som varken svalkar eller lindrar"},{"number":45,"text":"I det förgångna levde de ett utsvävande liv"},{"number":46,"text":"och vältrade sig i grov synd"},{"number":47,"text":"och de brukade säga: \"Skulle vi efter döden, sedan vi blivit mull och torra ben, återuppstå till nytt liv"},{"number":48,"text":"Och kanske också våra förfäder"},{"number":49,"text":"Säg: \"De som levde i äldre tid och de som är av senare släkten"},{"number":50,"text":"skall föras samman till mötet på utsatt Dag"},{"number":51,"text":"Och då måste ni som övergav [den raka] vägen och kallade sanningen för lögn"},{"number":52,"text":"äta av det förbannade trädets frukt"},{"number":53,"text":"för att fylla buken med den"},{"number":54,"text":"Och till detta skall ni bjudas kokande vatten att dricka"},{"number":55,"text":"och ni skall dricka som en törstig kamel dricker"},{"number":56,"text":"Så skall de tas emot på Domens dag"},{"number":57,"text":"DET ÄR Vi som har skapat er! Kan ni [människor] inte förmå er att tro på sanningen"},{"number":58,"text":"Har ni ägnat en tanke åt det som ni utgjuter [i kvinnans sköte]"},{"number":59,"text":"Är det ni som skapar det? Eller är det Vi som är Skaparen"},{"number":60,"text":"Vi har bestämt att döden skall vara er följeslagare; och ingenting hindrar Oss"},{"number":61,"text":"att i ert ställe sätta sådana som liknar er och att låta er uppstå i en för er okänd form"},{"number":62,"text":"Ni är ju medvetna om att ni en gång har skapats; om ni tänker efter [måste ni inse att Vi kan skapa er på nytt]"},{"number":63,"text":"Vad anser ni om det som ni sår [i åkern]"},{"number":64,"text":"Är det ni som får det att gro eller är det Vi som är orsaken till detta"},{"number":65,"text":"Om Vi ville kunde Vi låta allt förtorka, och ni skulle bekymrat fråga er [vad som hänt]"},{"number":66,"text":"och [jämra er:] \"Vilken förlust"},{"number":67,"text":"Ja, vi har berövats [frukten av allt vårt arbete]"},{"number":68,"text":"Vad tror ni om vattnet som ni dricker"},{"number":69,"text":"Är det ni som har fått regnet att falla eller är det Vi som är orsaken till detta"},{"number":70,"text":"Om Vi ville kunde Vi göra det salt och bittert; bör ni då inte vara tacksamma"},{"number":71,"text":"Har ni ägnat en tanke åt elden som ni tänder upp"},{"number":72,"text":"Är det ni som har fått det träd att växa [vars ved ni bränner], eller är Vi dess upphov"},{"number":73,"text":"Vi har skapat det som en påminnelse [till er] och till nytta och glädje för den vilsne och hungrige vandraren i ödemarken"},{"number":74,"text":"Prisa då din Herres namn, omstrålat av makt och härlighet"},{"number":75,"text":"JAG KALLAR de stegvis uppenbarade avsnitten av Koranen att vittna"},{"number":76,"text":"detta är en försäkran av största vikt, om ni bara kunde inse det"},{"number":77,"text":"om att detta är en framställning som måste hållas högt i ära"},{"number":78,"text":"[bevarad] i en mot allt ont skyddad Skrift"},{"number":79,"text":"som inga andra än de rena skall röra"},{"number":80,"text":"en uppenbarelse från världarnas Herre"},{"number":81,"text":"Vågar ni visa er ringaktning för detta budskap"},{"number":82,"text":"och tacka för er försörjning genom att kalla dess sanning för lögn"},{"number":83,"text":"Varför - när det sista andetaget rosslar i [den döendes] strupe"},{"number":84,"text":"och ni bevittnar [hans dödskamp]"},{"number":85,"text":"medan Vi, fastän ni inte ser [Oss], är honom närmare än ni"},{"number":86,"text":"varför, om ni inte skall ställas till svars [för era handlingar]"},{"number":87,"text":"kallar ni inte tillbaka [hans själ], om det som ni har sagt är sant"},{"number":88,"text":"Om [den döende] hör till dem som skall vara i Guds närhet"},{"number":89,"text":"[skall han få] vila och ro och [välkomnas] med myrtendoft i lycksalighetens lustgård"},{"number":90,"text":"Och är han en av dem som tillhör den högra sidan"},{"number":91,"text":"skall han hälsas med orden \"Fred! Du är en av dem som hör till den högra sidan"},{"number":92,"text":"Men om han är en av dem som förnekade sanningen och övergav [den raka] vägen"},{"number":93,"text":"[väntar] honom en välkomstdryck av kokande vatten"},{"number":94,"text":"och helveteseldens flammor"},{"number":95,"text":"Detta är den Sanning varom visshet råder"},{"number":96,"text":"Prisa därför din Herres namn, omstrålat av makt och härlighet"}]}