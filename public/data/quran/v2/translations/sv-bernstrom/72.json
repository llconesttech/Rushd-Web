{"number":72,"edition":"sv.bernstrom","ayahs":[{"number":1,"text":"Säg [Muhammad]: ”Det har uppenbarats för mig att en skara av osynliga väsen fick lyssna till [Koranen], och [att] de sade [till de sina]: 'Vi har lyssnat till en märklig uppläsning"},{"number":2,"text":"som leder [lyssnaren] till kunskap om rätt och orätt. Vi tror på dess [ord] och vi skall inte sätta gudar vid vår Herres sida"},{"number":3,"text":"Låt Vår Herres namn hållas högt i ära, Han som aldrig haft en ledsagerska vid Sin sida och inte har [avlat] någon son"},{"number":4,"text":"Den dåraktigaste av oss brukade göra oerhörda [påståenden] om Gud"},{"number":5,"text":"och förr trodde vi att varken människorna eller de osynliga väsendena skulle yttra lögner om Gud"},{"number":6,"text":"Men det fanns människor som hade för vana att anropa några av de osynliga väsendena om skydd, och kom på så sätt deras högmod att växa"},{"number":7,"text":"och de trodde, liksom ni har trott, att Gud inte skulle sända någon ytterligare [profet]"},{"number":8,"text":"Vi försökte nå himlen [för att utforska dess hemligheter], men där fann vi mäktiga väktare och flammor av eld"},{"number":9,"text":"och vi [försökte] komma till de platser där vi brukade lyssna, men den som nu vill lyssna kommer att finna [att] en flamma av eld ligger i beredskap för honom"},{"number":10,"text":"Vi vet inte om de som lever på jorden skall få det onda [på sin lott] eller om deras Herre vill [ge dem] kunskap om rätt och orätt"},{"number":11,"text":"Bland oss finns de som vill göra det rätta och andra som har mindre intresse för det rätta; ja, vi har alltid varit delade i olika grupper"},{"number":12,"text":"Men vi har insett att vi inte kan trotsa Guds [vilja] på jorden och inte heller komma undan den genom att fly"},{"number":13,"text":"Och efter att [nu] ha fått höra om vägledningen, tror vi på den; den som tror på sin Herre behöver inte vara rädd att [hans förtjänster] skall frånkännas honom eller [att han skall få lida annan] orätt"},{"number":14,"text":"Bland oss finns [nu] de som har underkastat sig Guds vilja och de som går det ondas väg. De som har underkastat sig Guds vilja är de som sökte kunskap om rätt och orätt"},{"number":15,"text":"men de som väljer att gå det ondas väg skall bli bränsle för helvetets [ugnar]!'”"},{"number":16,"text":"OM DE [som förnekar Oss] hade slagit in på den raka vägen, skulle Vi helt visst ha skänkt dem regn i riklig mängd"},{"number":17,"text":"för att pröva deras [villighet att tacka Oss för Våra gåvor]. Och den som vägrar att åkalla sin Herre skall Han utlämna åt ett straff från vilket ingen lindring ges"},{"number":18,"text":"All dyrkan tillkommer Gud; anropa därför ingen vid sidan av Honom"},{"number":19,"text":"Men när Guds tjänare reser sig för att anropa Honom tränger massorna på [som om de ville övermanna honom]"},{"number":20,"text":"Säg: \"Jag anropar ingen annan än min Herre och jag sätter ingen vid Hans sida"},{"number":21,"text":"Säg: \"Jag har ingen makt över er och kan inte vålla er skada; inte heller [kan jag] förmå er att följa den raka vägen"},{"number":22,"text":"Säg: \"Ingen kan skydda mig mot Gud och jag kan heller inte finna en tillflykt undan Honom"},{"number":23,"text":"om [jag] inte förkunnar vad Gud [befaller mig att förkunna] och framför [alla] Hans budskap.\" Och på den som visar olydnad mot Gud och Hans Sändebud väntar helvetets eld och i den skall han [och hans likar] förbli till evig tid"},{"number":24,"text":"När de [som sätter gudar vid Guds sida] till sist får skåda [straffet], som de varnades för; skall de inse vilka som hade det svagaste stödet och var obetydligast till antalet [- de eller de troende]"},{"number":25,"text":"Säg: \"Jag vet inte om det som har lovats er är nära förestående eller om min Herre skall skjuta upp det"},{"number":26,"text":"Han känner det som är dolt för människor, men Han låter ingen få insikt i Sina hemligheter"},{"number":27,"text":"utom det sändebud som Han [utser till detta]. Och då sätter Han ut vakter framför och bakom sändebudet"},{"number":28,"text":"för att det skall vara uppenbart att [han såväl som de andra sändebuden] har kunnat framföra sin Herres budskap. Allt som berör dem har Han under uppsikt och Han håller räkning på allt [i Sin skapelse]"}]}