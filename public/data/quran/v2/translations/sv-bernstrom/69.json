{"number":69,"edition":"sv.bernstrom","ayahs":[{"number":1,"text":"SANNINGENS stund [skall komma]"},{"number":2,"text":"Vad betyder Sanningens stund"},{"number":3,"text":"Och vad kan låta dig förstå vad Sanningens stund betyder"},{"number":4,"text":"[STAMMARNA] Thamud och Aad ville inte tro på det dundrande slaget"},{"number":5,"text":"Thamudenerna begravdes av ett jordskalv"},{"number":6,"text":"och vad [stammen] Aad beträffar utplånades den av en piskande stormvind med iskyla"},{"number":7,"text":"som Han lät rasa mot dem utan uppehåll i sju nätter och åtta dagar. Där kunde man se människorna ligga utsträckta [på marken] som urgröpta palmstubbar"},{"number":8,"text":"Kan du [nu] finna några spår efter dem"},{"number":9,"text":"Och Farao och [folken] som levde före honom och [människorna i] de ödelagda [städerna] bar [alla på en tung börda av] synd"},{"number":10,"text":"När de satte sig upp mot sin Herres sändebud, straffade Han dem med fruktansvärd stränghet"},{"number":11,"text":"När vattenmassorna sprängde alla hinder lät Vi arken bära er"},{"number":12,"text":"Den skulle bli ett tecken och en påminnelse för er, som varje uppmärksam lyssnare bevarar i sitt hjärta"},{"number":13,"text":"Och när domedagsbasunen ljuder - en enda gång"},{"number":14,"text":"och jordytan och bergen lyfts upp och krossas i en enda stöt"},{"number":15,"text":"den Dagen har det kommit som måste komma"},{"number":16,"text":"Och himlen - som har blivit skör - skall brista"},{"number":17,"text":"och änglarna [skall stiga fram] från alla håll och över dem skall åtta [bärare] den Dagen bära din Herres tron"},{"number":18,"text":"Den Dagen kommer ni att undergå [rannsakan och dom] och ingenting, som ni höll hemligt, skall förbli dolt"},{"number":19,"text":"Och den som får ta emot sin bok med höger hand skall ropa: \"Kom! Läs [vad som står] i min bok"},{"number":20,"text":"Jag visste att jag [en dag] skulle kallas att avlägga räkenskap"},{"number":21,"text":"Han skall leva, salig"},{"number":22,"text":"i ett himmelskt paradis"},{"number":23,"text":"där [alla] frukter är [lockande] nära"},{"number":24,"text":"[Han och hans medbröder skall uppmanas:] \"Ät och drick av hjärtans lust! [Detta är lönen] för de [goda handlingar] som ni sände framför er"},{"number":25,"text":"Men den som får ta emot sin bok med vänster hand skall säga: \"Ack, om jag ändå hade sluppit se min bok"},{"number":26,"text":"och fått förbli i okunnighet om denna räkenskap över mitt [liv]"},{"number":27,"text":"Om ändå detta hade varit slutet"},{"number":28,"text":"Ingen nytta har jag av allt det som jag ägde"},{"number":29,"text":"Mina argument har mist all styrka"},{"number":30,"text":"[Då skall befallningen ges:] \"Grip honom och slå honom i en krage av järn"},{"number":31,"text":"och låt helvetets lågor sveda honom"},{"number":32,"text":"Kedja därefter ihop honom [med andra syndare] i en kedja vars längd är sjuttio alnar"},{"number":33,"text":"han ville nämligen inte tro på Guds höga majestät"},{"number":34,"text":"och uppmanade ingen att ge den fattige att äta"},{"number":35,"text":"Därför har han här i dag ingen vän"},{"number":36,"text":"och får ingen annan föda än sådana motbjudande anrättningar"},{"number":37,"text":"som bara syndarna kan svälja"},{"number":38,"text":"VID allt det som ni kan urskilja"},{"number":39,"text":"och vid det som ni inte kan urskilja"},{"number":40,"text":"Förvisso är detta ett ädelt Sändebuds ord"},{"number":41,"text":"inte ord av en poet - få är de ting ni tror på"},{"number":42,"text":"Inte heller ord av en spåman - få är de ting ni ägnar eftertanke åt"},{"number":43,"text":"[Detta är] en uppenbarelse från världarnas Herre"},{"number":44,"text":"Om han [som fått uppenbarelserna sig anförtrodda hade tillfogat] några ord och påstått att de var Våra"},{"number":45,"text":"skulle Vi ha gripit hans högra hand"},{"number":46,"text":"och sedan ha skurit upp hans kroppspulsåder"},{"number":47,"text":"Ingen av er hade då kunnat rädda honom"},{"number":48,"text":"[Denna Koran] är helt visst en påminnelse till dem som fruktar Gud och ständigt har Honom för ögonen"},{"number":49,"text":"Vi vet att det bland er finns de som kommer att förneka [den]"},{"number":50,"text":"och detta kommer att orsaka förnekarna [själva] bitter grämelse"},{"number":51,"text":"Helt visst är den den absoluta Sanningen"},{"number":52,"text":"Prisa därför din Herres namn, omstrålat av makt och härlighet"}]}