{"number":68,"edition":"sv.bernstrom","ayahs":[{"number":1,"text":"Nun. VID PENNAN och det som skrivs ned"},{"number":2,"text":"Tack vare din Herres nåd är du inte besatt"},{"number":3,"text":"Helt visst kommer din belöning att vara i evighet"},{"number":4,"text":"Ditt liv och ditt handlande är ett lysande [exempel]"},{"number":5,"text":"och du skall se - och [dina fiender] skall se"},{"number":6,"text":"vem av er som har förlorat förståndet"},{"number":7,"text":"Din Herre vet bäst vem som har vikit av från Hans väg, och Han vet bäst vem som följer Hans ledning"},{"number":8,"text":"Hör därför inte på dem som förnekar sanningen"},{"number":9,"text":"de skulle vilja att du gick dem till mötes för att då visa sig tillmötesgående [mot dig]"},{"number":10,"text":"Och lyssna inte till den som är färdig att svära på allt"},{"number":11,"text":"och springer med skvaller och illvilligt förtal"},{"number":12,"text":"som motarbetar det goda, överträder alla förbud [och] syndar [av vana]"},{"number":13,"text":"grov i sättet och omåttlig [och] därtill av tvivelaktig härkomst"},{"number":14,"text":"[Högmodig över] sin rikedom och sina [talrika] söner"},{"number":15,"text":"säger han, när han hör Våra budskap läsas upp: \"[Detta är ingenting annat än] sagor från förfädernas tid"},{"number":16,"text":"På hans panna skall Vi bränna in skammens och vanärans brännmärke"},{"number":17,"text":"Vi har satt [dessa människor] på prov, liksom Vi satte ägarna till en fruktträdgård på prov, när de svor att de skulle skörda [dess frukt] följande morgon"},{"number":18,"text":"utan att göra förbehåll [för Guds vilja]"},{"number":19,"text":"Medan de sov, kom en [besökare sänd] av din Herre; han gick ronden [runt fruktträdgården]"},{"number":20,"text":"och följande morgon låg [den] tom som ett redan skördat sädesfält"},{"number":21,"text":"I gryningen ropade de till varandra"},{"number":22,"text":"Vi bör gå tidigt till trädgården om vi vill skörda [frukten]"},{"number":23,"text":"Och när de gick sade de sinsemellan med låg röst"},{"number":24,"text":"I dag får ingen fattiglapp komma in och störa oss"},{"number":25,"text":"Och de begav sig tidigt i väg, beslutna att genomföra vad de hade föresatt sig"},{"number":26,"text":"Men när de fick se [trädgården] sade de: \"Vi måste ha tagit fel väg"},{"number":27,"text":"[Men när de insåg vad som hänt ropade de:] \"Vi har blivit ruinerade"},{"number":28,"text":"Den förnuftigaste av dem sade: ”Jag sa' er ju att ni skulle prisa Gud.”"},{"number":29,"text":"Och de svarade: \"Stor är vår Herre i Sin härlighet! Vi har sannerligen gjort orätt"},{"number":30,"text":"Och de överföll varandra med förebråelser"},{"number":31,"text":"[Till sist] sade de: \"Vår olycka var att vi gick för långt"},{"number":32,"text":"Kanske ger oss vår Herre något ännu bättre än det [som vi har förlorat] - till vår Herre vänder vi vår håg, till honom sätter vi vårt hopp"},{"number":33,"text":"SÅDANT är Vårt straff [i denna värld]. Men det straff [som väntar syndarna] i det kommande livet är sannerligen hårdare - om de bara visste"},{"number":34,"text":"[Men] på de gudfruktiga väntar lycksalighetens lustgårdar hos deras Herre"},{"number":35,"text":"eller skulle Vi behandla dem som har underkastat sig Vår vilja på samma sätt som de obotfärdiga syndarna"},{"number":36,"text":"Hur är det fatt med ert omdöme"},{"number":37,"text":"Eller har ni en Skrift som ni studerar"},{"number":38,"text":"där [det sägs] att ni skall ha det som ni [själva] väljer"},{"number":39,"text":"Eller har ni fått ett högtidligt löfte av Oss, gällande till Uppståndelsens dag, att låta er själva fälla avgörandet"},{"number":40,"text":"Fråga dem vem av dem som borgar för detta"},{"number":41,"text":"Har de några som är med dem i detta, låt dem då kalla på dem, om de har talat sanning"},{"number":42,"text":"[Påminn dem om] den Dag då allt som varit djupast dolt skall dras fram i ljuset och de kommer att uppmanas att falla ned [inför Gud] men förmår inte göra det"},{"number":43,"text":"[De skall stå] med sänkta huvuden, överväldigade av skam, eftersom de redan [i livet], friska [till kropp och själ], uppmanades att falla ned [inför Honom men vägrade]"},{"number":44,"text":"Lämna nu åt Mig [att ta itu med] dem som förnekar sanningen i detta budskap; Vi skall föra dem mot undergången steg för steg, utan att de inser vad [som sker]"},{"number":45,"text":"Jag ger dem ett uppskov, men Min plan ligger fast"},{"number":46,"text":"Eller begär du en avgift av dem [för att framföra ditt budskap], så att de nu tyngs av skuldbördor"},{"number":47,"text":"Eller har de [sådan kunskap om] den verklighet som är dold för människor att de [kan] skriva ned [vad de vet]"},{"number":48,"text":"HA därför tålamod, [Muhammad,] och avvakta din Herres dom och var inte som han som slukades av en väldig fisk och som anropade [sin Herre], medan vreden [mot hans motspänstiga landsmän ännu] kokade inom honom"},{"number":49,"text":"Och om inte hans Herre hade inneslutit honom i Sin nåd, skulle han ha kastats upp på den öde stranden, tyngd av sin skuld"},{"number":50,"text":"Men Gud hade utvalt honom och gjort honom till en av de rättfärdiga"},{"number":51,"text":"[Ha tålamod] även om de som förnekar sanningen kastar så hätska blickar mot dig, när de får höra [stycken av] Koranen [att de så när får dig att förlora fattningen] och säger: \"Han är sannerligen galen"},{"number":52,"text":"Denna [Koran] är ingenting mindre än en påminnelse till alla folk"}]}