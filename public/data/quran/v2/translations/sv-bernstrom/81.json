{"number":81,"edition":"sv.bernstrom","ayahs":[{"number":1,"text":"NÄR SOLEN lindas in [i mörker]"},{"number":2,"text":"och stjärnorna mister sitt sken"},{"number":3,"text":"och bergen sätts i rörelse"},{"number":4,"text":"och de dräktiga kamelstona lämnas utan tillsyn"},{"number":5,"text":"och de vilda djuren tyr sig till varandra"},{"number":6,"text":"och haven fattar eld"},{"number":7,"text":"och själarna förs samman [de goda med de goda, de onda med de onda]"},{"number":8,"text":"och den nyfödda, som begravdes levande, tillfrågas"},{"number":9,"text":"för vilket brott hon miste livet"},{"number":10,"text":"och [räkenskapens] böcker öppnas"},{"number":11,"text":"och himlens [förhänge] dras ifrån"},{"number":12,"text":"och helvetets [ugnar] fyras under"},{"number":13,"text":"och paradiset görs synligt"},{"number":14,"text":"[då] skall varje själ få veta vad den har fört med sig [till Domen]"},{"number":15,"text":"JAG kallar att vittna planeterna"},{"number":16,"text":"som, när de följer sina banor, döljer sig [under horisonten]"},{"number":17,"text":"och natten, när dess mörker sänker sig"},{"number":18,"text":"och morgonen, när den drar sitt [första] andetag"},{"number":19,"text":"Denna [Skrift] är förvisso [Guds] ord, framsagda av en ädel budbärare"},{"number":20,"text":"en som äger stor makt och vars plats är nära Herren till allmaktens tron"},{"number":21,"text":"åtlydd och därtill högt betrodd"},{"number":22,"text":"Er landsman är inte besatt av andar"},{"number":23,"text":"han såg helt visst [budbäraren] vid den klara horisonten"},{"number":24,"text":"och han undanhåller ingenting av [vad han fått veta av] det som är dolt för människor"},{"number":25,"text":"Och i [Skriften] finns ingalunda ord av en utstött demon"},{"number":26,"text":"Vilken väg skall ni [nu] slå in på [i försöken att beljuga och misstänkliggöra den]"},{"number":27,"text":"Denna [Skrift] är ingenting mindre än en påminnelse till alla människor"},{"number":28,"text":"till dem av er som vill följa en rak väg"},{"number":29,"text":"Men ni kan bara vilja [det] i den mån Gud, världarnas Herre, vill [att ni följer denna väg]"}]}