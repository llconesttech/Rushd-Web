{"number":52,"edition":"sv.bernstrom","ayahs":[{"number":1,"text":"VID SINAI berg"},{"number":2,"text":"Vid [den heliga] Skriften"},{"number":3,"text":"nedtecknad på öppna ark"},{"number":4,"text":"Vid Helgedomen, ständigt fylld av besökare"},{"number":5,"text":"Vid [himlens] höga valv"},{"number":6,"text":"Vid havet och dånet [av dess bränningar]"},{"number":7,"text":"DIN Herres straff skall helt visst bli verklighet"},{"number":8,"text":"ingen kan hindra det"},{"number":9,"text":"[Det skall bli verklighet] den Dag då himlen skälver i ett häftigt skalv"},{"number":10,"text":"och bergen sätter sig i rörelse"},{"number":11,"text":"Förlorade denna Dag är de som kallade allt för lögn"},{"number":12,"text":"de som roade sig med tomt prat [och glömde evigheten]"},{"number":13,"text":"den Dag då de skall störtas ned i helvetets eld och [en röst säger]"},{"number":14,"text":"Detta är Elden som ni förnekade"},{"number":15,"text":"¤r den en synvilla? Eller är er syn i olag"},{"number":16,"text":"Känn hur dess lågor bränner er! Vare sig ni uthärdar det eller inte, förändrar det ingenting för er; detta är den rätta lönen för era handlingar"},{"number":17,"text":"De gudfruktiga skall [den Dagen] vila lyckliga i lustgårdar"},{"number":18,"text":"där de gläder sig åt allt det som deras Herre har skänkt dem och över att Han har skonat dem från helvetets straff"},{"number":19,"text":"[Och änglarna skall uppmana dem:] \"Ät och drick av hjärtans lust; [detta är belöningen] för era handlingar"},{"number":20,"text":"[De sitter] stödda [av kuddar] på högsäten, ordnade i rader [mitt emot varandra]. Och Vi skall ge dem mörkögda, oskuldsfulla unga kvinnor som sällskap"},{"number":21,"text":"Vi skall låta deras efterkommande som följde dem i tron förena sig med dem utan att förminska något av deras egna förtjänster. Men var och en är ansvarig för sina handlingar"},{"number":22,"text":"Och Vi skall förse dem med allt vad de önskar av frukt och kött"},{"number":23,"text":"och där skall de kappas om att tömma en skål [med vin], som varken förleder dem till lättsinnigt tal eller låter syndiga tankar stiga upp inom dem"},{"number":24,"text":"Och hos dem skall vara ungdomar, som betjänar dem, [av samma rena skönhet] som pärlan i [ostronets] skyddande skal"},{"number":25,"text":"Och de går fram till varandra och frågar [om det förflutna]"},{"number":26,"text":"och säger: \"Då vi levde bland de våra kände vi [ofta] en stark oro [vid tanken på Guds straff]"},{"number":27,"text":"Men Gud har varit god mot oss som skonat oss från den glödheta vindens plåga"},{"number":28,"text":"förr bad vi alltid till Honom [och Han hörde vår bön].\" - Han är den Gode, den Barmhärtige"},{"number":29,"text":"[FORTSÄTT] alltså att påminna [människorna, Muhammad]! Tack vare din Herres nåd är du varken en spåman eller en galning"},{"number":30,"text":"Kanske säger de: \"Han är [bara] en poet; låt oss vänta och se vad ödet kan ha i beredskap [för honom]"},{"number":31,"text":"Säg: \"Vänta gärna! Jag skall vänta med er"},{"number":32,"text":"Är det deras [berömda] visdom som talar på detta sätt – eller är de alltigenom onda människor"},{"number":33,"text":"Säger de kanske: 'Han har själv diktat ihop alltsammans?' Nej, de vill [helt enkelt] inte tro"},{"number":34,"text":"Låt dem då lägga fram en jämförbar text, om de talar sanning"},{"number":35,"text":"Skapades de kanske av en slump? Eller är de själva skaparna"},{"number":36,"text":"Har de [också] skapat himlarna och jorden? Nej, de är inte säkra på något"},{"number":37,"text":"Har de din Herres skatter i sina händer? Eller är det de som styr [allt]"},{"number":38,"text":"Eller har de en stege [med vars hjälp de når dit där] de kan lyssna [till himlens hemligheter]? Låt då den som [påstår sig ha] lyssnat, lägga fram klara bevis"},{"number":39,"text":"Skall Han nöja Sig med döttrar, fastän ni [själva enbart] vill ha söner"},{"number":40,"text":"Eller begär du en avgift av dem [för att framföra ditt budskap], så att de nu tyngs av skulder"},{"number":41,"text":"Eller har de [sådan kunskap om] den verklighet som är dold för människor att de [kan] skriva ned [vad de vet]"},{"number":42,"text":"Lägger de försåt för dig [och hoppas se dig fastna i fällan]? Men förnekarna av sanningen fastnar själva i sina fällor"},{"number":43,"text":"Eller har de en annan gud än Gud? Stor är Gud i Sin härlighet, fjärran från allt som [människor] vill sätta vid Hans sida"},{"number":44,"text":"OCH OM de skulle se ett stycke av himlen störta ned, skulle de säga: \"Det är ingenting annat än moln som tornar upp sig"},{"number":45,"text":"Låt dem därför vara till dess de får se den Dag vars [fasor] kommer att driva dem från vettet"},{"number":46,"text":"den Dag då deras list inte skall vara dem till någon nytta och de inte finner hjälp någonstans"},{"number":47,"text":"De som ständigt begår orätt [skall straffas] redan innan [den Dagen kommer], men de flesta av dem är ovetande [om detta]"},{"number":48,"text":"Ha tålamod [Muhammad] och vänta på din Herres dom - Vi vakar över dig. Och lova och prisa din Herre när du reser dig"},{"number":49,"text":"och lova och prisa Honom under natten och då stjärnorna bleknar"}]}