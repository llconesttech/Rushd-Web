{"number":51,"edition":"sv.bernstrom","ayahs":[{"number":1,"text":"VID [vindarna] som virvlar upp [damm och vissna löv]"},{"number":2,"text":"vid [molnen] som för med sig regn"},{"number":3,"text":"vid [skeppen] som glider fram med lätthet"},{"number":4,"text":"vid [änglarna] som på [Guds] befallning fördelar [Hans gåvor]"},{"number":5,"text":"[De vittnar att] det löfte ni fått är sanning"},{"number":6,"text":"[och att] räkenskapen och domen skall komma"},{"number":7,"text":"VID himlens valv, korsat av stjärnornas stråk"},{"number":8,"text":"[Människor!] Era åsikter [om trons innehåll] går sannerligen vitt isär"},{"number":9,"text":"Den som vill låta sig föras bakom ljuset har redan fått synen förvänd"},{"number":10,"text":"Måtte [Gud] förgöra alla lögnare som påstår och gissar vad de inte kan veta"},{"number":11,"text":"de som [vadar] i förvirring och självbedrägeri"},{"number":12,"text":"och [hånfullt] frågar: \"Och när skall denna Domens dag komma"},{"number":13,"text":"Den Dagen skall de plågas över elden"},{"number":14,"text":"[och en röst skall säga:] \"Smaka eldprovet som ni [nu skall undergå]! Det är detta som ni ville påskynda"},{"number":15,"text":"Men de som fruktade Gud skall vistas i lustgårdar med [porlande] källor"},{"number":16,"text":"och där njuta av det som deras Herre har skänkt dem, därför att de [på jorden] gjorde de det goda och det rätta"},{"number":17,"text":"de ägnade inte mera än en kort del av natten åt sömn"},{"number":18,"text":"och i den tidiga gryningen bad de om Guds förlåtelse för sina synder"},{"number":19,"text":"Och av det som de ägde gav de tiggarna och dem som led nöd [i tysthet] deras rättmätiga andel"},{"number":20,"text":"FÖR DEM som har visshet i tron finns tecken [på Guds allmakt överallt] på jorden"},{"number":21,"text":"och inom er själva. Varför inte [öppna ögonen och] se"},{"number":22,"text":"I himlen finns det som [hjälper er] att uppehålla livet och där finns det som ni fått löfte om [i nästa liv]"},{"number":23,"text":"ja, vid himlarnas och jordens Herre! - allt detta är sanning, [lika sant] som att ni har förmågan att tala"},{"number":24,"text":"HAR DU hört berättelsen om Abrahams himmelska gäster"},{"number":25,"text":"När de kom till honom och hälsade \"Fred!\", svarade han: \"Fred [vare med er]! Ni är [tydligtvis] främlingar [här]"},{"number":26,"text":"Efter ett kort samråd med husfolket kom han ut med en [helstekt] gödkalv"},{"number":27,"text":"som han satte framför dem och bad dem ta för sig"},{"number":28,"text":"[När han såg att de inte åt] blev han rädd att de [hade ont i sinnet]. Men då sade de: \"Du har ingenting att frukta!\" - och de gav honom det glada budskapet om en son [som skulle födas åt honom och bli en man] med stor visdom"},{"number":29,"text":"Då närmade sig hans hustru och slog sig för pannan med ett jämmerrop och utbrast: \"En gammal orkeslös och ofruktsam kvinna [som jag]"},{"number":30,"text":"De svarade: \"Så har din Herre beslutat. Han är den Allvise, den Allvetande"},{"number":31,"text":"[Abraham] sade: \"Vad är [annars] skälet till ert besök, ärade budbärare"},{"number":32,"text":"De svarade: \"Vi har sänts [för att straffa] ett folk av obotfärdiga, trotsiga syndare"},{"number":33,"text":"vi skall låta ett regn av stenblock falla över dem"},{"number":34,"text":"[ett straff] fastställt i din Herres beslut för dem som har drivit sina utsvävningar för långt"},{"number":35,"text":"Vi skulle föra bort de troende [som fanns i städerna som skulle förstöras]"},{"number":36,"text":"men, frånsett ett hus, fann vi ingen som hade underkastat sig Guds vilja"},{"number":37,"text":"Och i [de ödelagda städerna] lämnade Vi ett budskap till dem som fruktar det plågsamma straff [som är följden av att framhärda i det onda]"},{"number":38,"text":"OCH I [berättelsen om] Moses ligger [samma budskap]. Vi sände honom till Farao med ett klart bevis på hans myndighet"},{"number":39,"text":"men den höge [fursten], stödd på sina mäktiga resurser, vände [honom] ryggen och sade: \"Antingen är han en trollkarl eller en galning"},{"number":40,"text":"Och så kastade Vi honom och hans här i havet; och han bar [själv] skulden [till allas undergång]"},{"number":41,"text":"Och i [berättelsen om vad som hände stammen] Aad ligger [samma budskap]: Vi sände mot dem en dödsbringande vind"},{"number":42,"text":"som, där den drar fram, inte lämnar något levande efter sig utan förvandlar allt till multnande ben"},{"number":43,"text":"[Samma budskap] ligger i [berättelsen om stammen] Thamud. [Deras profet] sade till dem: \"Ni skall få glädjas åt livet [ännu] en liten tid"},{"number":44,"text":"detta sedan de hade satt sig upp emot sin Herres befallning - och så drabbade [straffets] blixtar dem mitt för deras ögon"},{"number":45,"text":"De kunde inte resa sig på nytt och ingen fanns som kunde hjälpa dem"},{"number":46,"text":"Och före dem lät Vi Noas folk, förhärdade i synd och trots, gå under"},{"number":47,"text":"VI HAR byggt världsalltet och gett det en fast struktur, och förvisso är det Vi som utvidgar det"},{"number":48,"text":"Och Vi har brett ut jordens [yta] - kunde någon ha brett ut den på bättre sätt"},{"number":49,"text":"Allt som Vi har skapat har Vi skapat i motsatspar; kanske skall ni minnas [att En Gud är upphovet till denna väl planerade mångfald]"},{"number":50,"text":"[Säg, Muhammad:] ”Fly undan synden till Gud! Jag kommer till er, [sänd] av Honom, för att varna er klart och entydigt"},{"number":51,"text":"Sätt inte en annan gud vid Guds sida!' - Ja, jag kommer till er, [sänd] av Honom, för att varna er klart och entydigt.”"},{"number":52,"text":"[Men som de uppträder mot dig] så har det alltid varit. Inget sändebud kom till dem som levde i gångna tider utan att de kallade honom trollkarl eller galning"},{"number":53,"text":"Lät de orden gå i arv? Nej, men dessa [sentida förnekare] är hårdnackade människor vilkas onda handlingar inte känner några gränser"},{"number":54,"text":"Håll dig därför på avstånd från dem; då kan ingen klandra dig"},{"number":55,"text":"Men [fortsätt att] påminna [och varna]; påminnelsen är till nytta för dem som tror"},{"number":56,"text":"Jag har skapat de osynliga väsendena och människorna enbart för att de skall [känna Mig och] dyrka Mig"},{"number":57,"text":"Jag begär ingen försörjning och ingen föda av dem"},{"number":58,"text":"Det är Gud som drar försorg [om skapelsen], den Starke, den Orubblige"},{"number":59,"text":"De som begår orätt skall få sin andel av det straff som drabbade deras likasinnade föregångare. De behöver inte be Mig att påskynda [domen]"},{"number":60,"text":"Den Dag som förnekarna av sanningen har fått löfte om skall bli en Dag av fasa och elände"}]}