{"number":15,"edition":"sv.bernstrom","ayahs":[{"number":1,"text":"Alif lam ra. DETTA ÄR budskap ur Skriften, en Koran, klar i sig själv och som ger en klar framställning av sanningen"},{"number":2,"text":"Kanske skall de [en gång], dessa som framhärdar i att förneka den, önska att de hade underkastat sig Guds vilja [medan det ännu var tid]"},{"number":3,"text":"Låt dem frossa och njuta [fröjderna i] detta liv och låt deras [samveten] sövas av hoppet [att räkenskapens Stund aldrig kommer]. Tids nog skall de få veta [sanningen]"},{"number":4,"text":"Vi har aldrig låtit ett folk förgås utan att först utsätta en frist för dem"},{"number":5,"text":"Inget folk kan vare sig förkorta eller förlänga den för dem [utsatta] fristen"},{"number":6,"text":"De [som förnekar sanningen] säger: \"Du måste vara galen, du som [påstår att] denna Koran har uppenbarats för dig"},{"number":7,"text":"Varför har du inte kommit till oss med änglarna [i följe], om du är en av dem som talar sanning"},{"number":8,"text":"Vi sänder inte änglarna annat än med den slutliga Sanningen, och [tvivlarna] får då ingen [ytterligare] frist"},{"number":9,"text":"Det är Vi som har uppenbarat denna Koran steg för steg och Vi skall helt visst slå vakt om den"},{"number":10,"text":"ÄVEN FÖRE din tid [Muhammad] sände Vi [Våra sändebud] till folken i det förgångna"},{"number":11,"text":"men inget sändebud kom till [sitt folk] utan att de gjorde narr av honom"},{"number":12,"text":"Och [samma motstånd mot förkunnelsen] låter Vi genomsyra dessa obotfärdiga syndares hjärtan"},{"number":13,"text":"De tror inte på den trots att [de vet vad som hände] dessa äldre folk"},{"number":14,"text":"Även om Vi [lät dem stiga upp] till himlen och Vi där öppnade en port för dem, så att de fick fortsätta sin uppstigning [och se de största tecken]"},{"number":15,"text":"skulle de säkerligen säga: \"Vi är offer för en synvilla - nej, vi har blivit förhäxade"},{"number":16,"text":"OCH VI har lagt ut stjärnbilder på himlens valv till glädje för [nattliga] betraktare"},{"number":17,"text":"och Vi har fredat dem för [intrång av] alla utstötta demoner"},{"number":18,"text":"men om någon där vill smyga sig till förbjuden kunskap skall han genskjutas [och brännas] av en klart lysande låga"},{"number":19,"text":"Och Vi har brett ut jorden och där sänkt ned fast förankrade berg och låtit alla slag av växter uppstå på den enligt en väl avvägd plan"},{"number":20,"text":"Och Vi har sörjt för att ni där får ert uppehälle och för uppehället av allt levande som ni inte har ansvar för"},{"number":21,"text":"Ingenting finns som inte [har sitt ursprung] i Våra förråd och ur dem skänker Vi bara enligt ett [i förhållande till behovet] bestämt mått"},{"number":22,"text":"Vi lösgör vindarna som biträder vid [växternas] befruktning och Vi låter regn falla så att ni får [vatten] att dricka; men det är inte ni som förfogar över det"},{"number":23,"text":"Det är Vi som skänker liv och skänker död och det är Vi som förblir [när allt förgår]"},{"number":24,"text":"Och Vi känner [människorna], de som har gått före er och de som skall komma efter"},{"number":25,"text":"Din Herre är den som skall samla dem alla åter - Han är vis och Han har kännedom om allt"},{"number":26,"text":"VI HAR skapat människan av ljudande krukmakarlera, av formbar gyttja"},{"number":27,"text":"och dessförinnan skapade Vi de osynliga väsendena av ökenvindens eld"},{"number":28,"text":"Och se, då sade din Herre till änglarna: \"Jag skall skapa människan av ljudande krukmakarlera, av formbar gyttja"},{"number":29,"text":"och när Jag har format henne och andats in i henne något av Min ande, fall då ned på era ansikten inför henne"},{"number":30,"text":"Därpå föll änglarna ned [inför människan], alla"},{"number":31,"text":"utom Iblees, som vägrade att ansluta sig till dem som föll ned [inför henne]"},{"number":32,"text":"[Gud] sade: \"Iblees! Varför faller du inte ned på ditt ansikte som de andra"},{"number":33,"text":"[Iblees] svarade: \"Jag är inte den som skall falla ned inför en människa, som Du har skapat av ljudande krukmakarlera, av formbar gyttja"},{"number":34,"text":"[Gud] sade: \"Bort härifrån! Utstött skall du vara"},{"number":35,"text":"och [Min] förbannelse [skall följa dig] till Domens dag"},{"number":36,"text":"[Iblees] sade: \"Herre! Bevilja mig anstånd till den Dag då [människorna] skall uppväckas från de döda"},{"number":37,"text":"[Gud] svarade: \"Du är en av dem som skall beviljas anstånd"},{"number":38,"text":"till den Dag vars ankomsttid är känd [av Mig ensam]"},{"number":39,"text":"[Iblees] sade: \"Herre! Eftersom Du har kommit mig att begå ett felsteg, lovar jag att [för människorna] utmåla [det onda] på jorden i de mest förföriska färger och att leda dem alla till synd"},{"number":40,"text":"[alla] utom dem som är Dina verkliga, hängivna tjänare"},{"number":41,"text":"[Gud] sade: \"Detta är för Mig en rak väg"},{"number":42,"text":"du skall inte ha makt över andra av Mina tjänare än dem som helt gått vilse och [av fri vilja] följer dig"},{"number":43,"text":"Helvetet är den fastställda mötesplatsen för dem alla"},{"number":44,"text":"det har sju portar, som var och en skall få sin bestämda andel [av syndare]"},{"number":45,"text":"DE GUDFRUKTIGA [skall vistas] i lustgårdar med [porlande] källor"},{"number":46,"text":"och skall [vid inträdet] hälsas: \"Stig in i fred! Här är ni skyddade [mot allt ont och mot all förgänglighet]"},{"number":47,"text":"Vi skall rensa bort ur deras bröst [alla rester av gammalt] agg och [med hjärtat fyllt av] broderlig kärlek [skall de ta plats] på upphöjda troner mitt emot varandra"},{"number":48,"text":"De skall inte känna trötthet och de skall aldrig behöva lämna detta [lyckliga tillstånd]"},{"number":49,"text":"Säg till Mina tjänare att Jag sannerligen är Den som ständigt förlåter, Den som ständigt visar barmhärtighet"},{"number":50,"text":"men Mitt straff [när det drabbar, innebär] det svåraste lidande"},{"number":51,"text":"OCH BERÄTTA för dem om Abrahams besökare"},{"number":52,"text":"hur de steg fram till honom och hälsade honom med fredshälsningen och han sade: \"Ert besök gör oss oroliga"},{"number":53,"text":"[Och] de sade: \"Du har ingenting att frukta! Vi kommer med det glada budskapet till dig att [du skall få] en son [som skall bli en vis man]"},{"number":54,"text":"[Abraham] svarade: \"Detta budskap ger ni mig trots min höga ålder? Vad är detta som ni säger mig"},{"number":55,"text":"De sade: \"Vårt budskap till dig är sanning. Var därför inte en av dem som misströstar [om Guds nåd]"},{"number":56,"text":"[Abraham] sade: \"Vem - utom den som helt har gått vilse - ger upp hoppet om sin Herres nåd"},{"number":57,"text":"[Och] han fortsatte: \"Vilka [andra] ärenden för er hit, ärade budbärare"},{"number":58,"text":"De svarade: \"Vi är sända till ett folk av obotfärdiga syndare [som skall förintas]"},{"number":59,"text":"Lot och hela hans hus skall dock räddas"},{"number":60,"text":"utom hans hustru som skall bli kvar - så har Gud beslutat - tillsammans med de övriga"},{"number":61,"text":"OCH NÄR de utsända kom till Lot"},{"number":62,"text":"sade han: \"Jag känner er inte"},{"number":63,"text":"De svarade: \"Nej, [vi är Guds utsända och] vi har kommit till dig med det som [dessa människor] aldrig ville tro på"},{"number":64,"text":"ja, vi har gett dig ett sant besked - var förvissad om att vi säger sanningen"},{"number":65,"text":"Gå härifrån med din familj i skydd av nattmörkret - gå [själv] sist [för säkerhets skull] och låt ingen se tillbaka - och fortsätt i den riktning som skall anvisas er"},{"number":66,"text":"Och Vi uppenbarade för honom detta [Vårt] beslut: \"När dagen bryter in, skall alla dessa syndare ha förintats"},{"number":67,"text":"Och stadens män, som gladde sig över den goda nyheten, kom [skyndande till Lots hus]"},{"number":68,"text":"[Lot] sade: \"Dessa män är mina gäster. Drag inte vanära över mig"},{"number":69,"text":"Frukta Gud och gör inte detta till en skammens dag"},{"number":70,"text":"De svarade: \"Har vi inte förbjudit dig att lägga dig ut för främlingar [som vi har lust till]"},{"number":71,"text":"[Lot] sade: \"Här är mina döttrar, om ni måste göra [vad ni har satt er i sinnet]"},{"number":72,"text":"[De utsända sade:] \"Så sant du lever [kommer de inte att lyssna till dig]! I sin upphetsning vet de inte vad de gör"},{"number":73,"text":"Och när solen gick upp genljöd över dem dånet [av Guds straff]"},{"number":74,"text":"Vi lade [deras städer] i ruiner och det förutbestämda straffet drabbade dem som ett regn av stenblock"},{"number":75,"text":"I detta ligger sannerligen budskap till dem som försöker tränga in i tingens innersta mening"},{"number":76,"text":"Dessa [städer] var belägna nära en ännu existerande väg"},{"number":77,"text":"Här ligger helt visst ett budskap till dem som tror"},{"number":78,"text":"Även de som bodde i [Madyans] skogklädda dalar var djupt orättfärdiga [människor]"},{"number":79,"text":"och Vi lät dem gå under. Båda dessa folk levde nära en [ännu] fullt synlig huvudväg"},{"number":80,"text":"INVÅNARNA i Al-Hidjr kallade [Våra] budbärare lögnare"},{"number":81,"text":"Vi gav dem del av Våra budskap, men de vände envist ryggen till"},{"number":82,"text":"De högg ut bostäder åt sig ur klippan och bodde där i trygghet"},{"number":83,"text":"Men en dag i gryningen genljöd dånet [av Guds straff] över dem"},{"number":84,"text":"och [befästningarna] som de hade uppfört kunde inte skydda dem [mot förintelsen]"},{"number":85,"text":"VI HAR inte skapat himlarna och jorden och allt däremellan utan en plan och ett syfte. Och Stunden skall komma [med räkenskap och dom]. Förlåt dem därför [Muhammad] och överse med [deras fel och brister]"},{"number":86,"text":"din Herre är Den som har skapat allt och har kunskap om allt"},{"number":87,"text":"VI HAR gett dig sju [verser] att ständigt upprepa och Koranen i all dess majestätiska skönhet"},{"number":88,"text":"Se inte [med avund] på de ögonblick av jordisk lycka som Vi skänker några av dessa [förnekare] och sörj inte över deras [otro], men visa hänsyn mot de troende och ge dem din kärleksfulla omtanke"},{"number":89,"text":"och säg [till människorna]: \"Jag är den varnare som varnar öppet och entydigt [för Guds straff]"},{"number":90,"text":"[Vi har nämligen anförtrott dig ett gudomligt budskap] så som Vi tidigare gav Våra uppenbarelser till dem som [därefter godtyckligt] delade upp dem i stycken"},{"number":91,"text":"[och] som [nu] betraktar Koranen som en rad föga trovärdiga [påståenden]"},{"number":92,"text":"Ja, vid din Herres namn! Vi skall sannerligen ställa dem alla till svars"},{"number":93,"text":"för vad de gjorde"},{"number":94,"text":"Förkunna därför allt som du blir befalld [att förkunna] och håll dig borta från dem som sätter medhjälpare vid Guds sida"},{"number":95,"text":"Vi skall skydda dig mot dem som gör narr av [Våra budskap]"},{"number":96,"text":"[och] som vid sidan av Gud dyrkar andra gudar; tids nog skall de få veta [sanningen]"},{"number":97,"text":"Vi vet att de [hädiska] ord som de yttrar gör dig djupt beklämd"},{"number":98,"text":"Lova och prisa därför din Herre och fall ned på ditt ansikte tillsammans med [de andra] som faller ned [inför Honom] i tillbedjan"},{"number":99,"text":"och dyrka din Herre till dess den fulla vissheten når dig"}]}