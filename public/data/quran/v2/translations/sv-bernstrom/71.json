{"number":71,"edition":"sv.bernstrom","ayahs":[{"number":1,"text":"VI SÄNDE Noa till hans folk med uppdraget: \"Varna ditt folk, innan ett plågsamt straff drabbar dem"},{"number":2,"text":"[Och Noa] sade: \"Jag har kommit, mitt folk, för att varna er klart och entydigt"},{"number":3,"text":"dyrka Gud och frukta Honom! Och lyd mig"},{"number":4,"text":"Då skall Gud förlåta er era synder och ge er uppskov till en tid [som Han] har fastställt - när den är inne, kan den inte uppskjutas - om ni [bara] visste"},{"number":5,"text":"[Noa bad till Gud och] sade: \"Herre! Jag har talat till mitt folk natt och dag"},{"number":6,"text":"men mina uppmaningar har bara lett till att de alltmer drar sig undan"},{"number":7,"text":"Och varje gång jag kallar dem [till tron] för att Du skall ge dem Din förlåtelse, sätter de fingrarna i öronen och sveper kläderna tätare om sig, och de förskansar sig i envishet och högmod"},{"number":8,"text":"Jag har vädjat till dem med hög röst"},{"number":9,"text":"och talat offentligt till dem på allmän plats, och jag har talat med dem i förtrolighet"},{"number":10,"text":"och sagt dem: 'Be er Herre om förlåtelse för era synder! Han förlåter och förlåter på nytt"},{"number":11,"text":"Han skall låta himlen sända er rikligt regn"},{"number":12,"text":"och föröka er rikedom och era söners [antal] och skänka er trädgårdar, vattnade av bäckar"},{"number":13,"text":"Hur är det fatt med er? Ni håller inte Gud i ära så som Han i Sitt höga majestät bör äras"},{"number":14,"text":"Det är Han som har skapat er steg för steg"},{"number":15,"text":"Ser ni inte att Gud har skapat sju himlar, som välver sig över varandra"},{"number":16,"text":"och satt ibland dem månen [som lyser med lånat] ljus och solen som en sprakande fackla"},{"number":17,"text":"Gud har låtit er växa upp som plantor ur jorden"},{"number":18,"text":"med den skall Han sedan låta er återförenas [och till slut] skall Han låta er träda fram [ur den på nytt] i uppståndelsens [ögonblick]"},{"number":19,"text":"Och Gud har brett ut jordens [yta] för er som en matta"},{"number":20,"text":"för att ni skall kunna färdas över den på vägar och stigar.'”"},{"number":21,"text":"Noa sade [vidare]: \"Herre! De lyssnar inte till mig men följer den som [stoltheten över stora] rikedomar och [många] söner driver allt närmare undergången"},{"number":22,"text":"De har gjort upp en slug plan"},{"number":23,"text":"och säger [till varandra]: 'Låt oss aldrig överge våra gudar – varken Wadd, Suwa, Yaghuth, Ya'uq eller Nasr"},{"number":24,"text":"På detta sätt har de lett många vilse. Herre! Låt dessa orättfärdiga [människor] gå vidare från misstag till misstag"},{"number":25,"text":"De dränktes på grund av sina synder och [en Dag] skall de ledas in i Elden, och de kommer inte att finna en annan hjälpare än Gud"},{"number":26,"text":"Och Noa [sade till Gud]: \"Herre! Låt ingen av dem som förnekar sanningen bli kvar på jorden"},{"number":27,"text":"om Du låter dem bli kvar, kommer de att leda Dina tjänare vilse och de kan inte lämna i arv annat än [ytterligare] sedligt fördärv och gudlöshet"},{"number":28,"text":"Herre! Skänk oss Din förlåtelse - mig och mina föräldrar och de troende som stiger in i mitt hus och alla troende män och kvinnor! Och låt de orättfärdiga gå allt snabbare mot sin undergång"}]}