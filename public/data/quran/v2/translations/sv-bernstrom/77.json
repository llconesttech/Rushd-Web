{"number":77,"edition":"sv.bernstrom","ayahs":[{"number":1,"text":"JAG KALLAR till vittnen [vindarna] som sänds ut, en efter en"},{"number":2,"text":"och som kan växa till en rasande orkan"},{"number":3,"text":"Och [uppenbarelserna] som lägger fram [sanningen]"},{"number":4,"text":"och därmed skiljer [rätt från orätt]"},{"number":5,"text":"och ger en påminnelse"},{"number":6,"text":"som befriar på samma gång som den varnar"},{"number":7,"text":"DET SOM har lovats er skall helt visst komma"},{"number":8,"text":"när stjärnorna förlorar sitt ljus"},{"number":9,"text":"och himlen rämnar"},{"number":10,"text":"och bergen [smulas sönder till stoft] som skingras för vinden"},{"number":11,"text":"och timmen slår då sändebuden kallas fram [för att vittna]"},{"number":12,"text":"Vilken är den Dag då detta skall ske"},{"number":13,"text":"[Det är] Åtskillnadens dag"},{"number":14,"text":"Vad kan låta dig förstå vad Åtskillnadens dag betyder"},{"number":15,"text":"Förlorarna denna Dag är de som förkastade sanningen"},{"number":16,"text":"Lät Vi inte [förnekarna] i gångna tider gå under"},{"number":17,"text":"Och Vi skall låta senare tiders [förnekare] följa dem"},{"number":18,"text":"Så behandlar Vi de obotfärdiga syndarna"},{"number":19,"text":"Förlorarna denna Dag är de som förkastade sanningen"},{"number":20,"text":"Skapade Vi er inte av en oansenlig vätska"},{"number":21,"text":"som Vi sedan lämnade i [skötets] säkra förvar"},{"number":22,"text":"till en fastställd tidpunkt"},{"number":23,"text":"Så har Vi fogat det - och hur förträffligt har Vi inte fogat det"},{"number":24,"text":"Förlorarna denna Dag är de som förkastade sanningen"},{"number":25,"text":"Har Vi inte gjort jorden till en behållare [som rymmer]"},{"number":26,"text":"levande och döda"},{"number":27,"text":"Och sänkt ned i den höga, fast förankrade berg och gett er sött vatten att dricka"},{"number":28,"text":"Förlorarna denna Dag är de som förkastade sanningen"},{"number":29,"text":"FORTSÄTT er väg mot den [verklighet] som ni alltid förnekade"},{"number":30,"text":"Fortsätt mot den tredubbla skuggan"},{"number":31,"text":"som varken svalkar eller ger skydd mot lågorna"},{"number":32,"text":"vilka liksom stockarna [i en brasa] sänder ut gnistor"},{"number":33,"text":"[i en oavbruten ström], som ett rep tvinnat av eld"},{"number":34,"text":"Förlorarna denna Dag är de som förkastade sanningen"},{"number":35,"text":"De kommer inte att kunna säga något denna Dag"},{"number":36,"text":"ingen kommer att tillåtas urskulda sig"},{"number":37,"text":"Förlorarna denna Dag är de som förkastade sanningen"},{"number":38,"text":"Det är Åtskillnadens dag [då Gud skall skilja de goda från de onda och säga:] \"Vi har fört er samman med förnekarna från gångna tider"},{"number":39,"text":"har ni någon [oprövad] krigslist [för att slingra er undan straffet], använd den då mot Mig"},{"number":40,"text":"Förlorarna denna Dag är de som förkastade sanningen"},{"number":41,"text":"DE SOM fruktade Gud skall få njuta av [svalkande] skugga bland [porlande] källor"},{"number":42,"text":"och alla frukter som de har lust till [skall de få]"},{"number":43,"text":"[Och de skall uppmanas:] \"Ät och drick av hjärtans lust; [detta är belöningen] för era handlingar [i livet]"},{"number":44,"text":"Så lönar Vi dem som gör det goda och det rätta"},{"number":45,"text":"men förlorarna denna Dag är de som förkastade sanningen"},{"number":46,"text":"ÄT OCH gläds åt livet en liten tid, ni trotsiga, obotfärdiga syndare"},{"number":47,"text":"Förlorarna denna Dag är de som förkastade sanningen"},{"number":48,"text":"När de uppmanades att böja ryggen [inför Gud], böjde de den inte"},{"number":49,"text":"ja, förlorarna denna Dag är de som förkastade sanningen"},{"number":50,"text":"På vilket budskap skall de hädanefter tro"}]}