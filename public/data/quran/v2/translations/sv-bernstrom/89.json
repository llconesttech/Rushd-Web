{"number":89,"edition":"sv.bernstrom","ayahs":[{"number":1,"text":"VID gryningsljuset"},{"number":2,"text":"och vid de tio nätterna"},{"number":3,"text":"Vid det jämna talet och det udda"},{"number":4,"text":"Vid natten, när den viker"},{"number":5,"text":"Räcker inte denna försäkran för [att övertyga] den som är begåvad med insikt och förstånd"},{"number":6,"text":"HAR DU inte sett hur din Herre gick till väga mot [stammen] Aad"},{"number":7,"text":"Och mot Iram, [de tusen] pelarnas [stad]"},{"number":8,"text":"vars like aldrig har återskapats på jorden"},{"number":9,"text":"Och mot thamudenerna, som högg ut [sina bostäder] i dalens klippväggar"},{"number":10,"text":"Och mot [de oräkneliga] tältmasternas Farao"},{"number":11,"text":"[Alla] gick de för långt i sitt trots på jorden"},{"number":12,"text":"och de störde ordningen och spred överallt sedefördärv"},{"number":13,"text":"och därför lät din Herre straffets piska vina över dem"},{"number":14,"text":"Din Herre förtröttas sannerligen [inte] i Sin vaksamhet"},{"number":15,"text":"MEN vad människan beträffar säger hon, var gång hennes Herre för att pröva henne låter henne nå ära och välstånd: \"Min Herre har hedrat mig [på grund av mina förtjänster]"},{"number":16,"text":"Men då Han prövar henne genom att ge henne knappare utkomst, säger hon: \"Min Herre skämmer ut mig"},{"number":17,"text":"Nej, men [se på er själva]! Mot de faderlösa visar ni ingen givmildhet"},{"number":18,"text":"och ni uppmanar inte varandra att ge den nödställde att äta"},{"number":19,"text":"och ni slukar [andras] arv med glupande aptit"},{"number":20,"text":"Och er kärlek till pengar känner inga gränser"},{"number":21,"text":"Nej [tag er i akt]! När jordskorpan smulas sönder i stöt efter stöt"},{"number":22,"text":"och din Herre visar sig med änglarna i slutna led"},{"number":23,"text":"och helvetet görs [synligt], den Dagen skall människan minnas [Våra varningar] - men vad hjälper det henne då att hon minns"},{"number":24,"text":"[Då] kommer hon att säga: \"Om jag ändå hade tänkt på [att med goda handlingar] förbereda mig för mitt liv [i evigheten]"},{"number":25,"text":"Ingen straffar så hårt som Han den Dagen skall straffa"},{"number":26,"text":"och ingen kan fängsla med sådana bojor som Han"},{"number":27,"text":"[Då säger Gud till den rättfärdige:] \"Du själ, som har kommit till ro"},{"number":28,"text":"Vänd tillbaka till din Herre, tillfredsställd [med Hans gåvor och] omsluten av Hans välbehag"},{"number":29,"text":"Stig in med skaran av Mina tjänare"},{"number":30,"text":"Stig in i Mitt paradis"}]}