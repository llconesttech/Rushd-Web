{"number":80,"edition":"sv.bernstrom","ayahs":[{"number":1,"text":"MED BISTER min vände han sig bort"},{"number":2,"text":"när den blinde mannen kom fram till honom"},{"number":3,"text":"Och kanske skulle han - hur hade du kunnat ana detta? - [kanske skulle han] ha vuxit i renhet"},{"number":4,"text":"eller ha tagit emot och dragit nytta av vad du skulle ha sagt [honom]"},{"number":5,"text":"Den som inte tror sig behöva [Gud och Hans ord]"},{"number":6,"text":"till honom lyssnade du uppmärksamt"},{"number":7,"text":"fastän ingen kan klandra dig om han inte renas från sin synd"},{"number":8,"text":"men den som kom till dig med sin enträgna bön"},{"number":9,"text":"och [visade att han] fruktade Gud"},{"number":10,"text":"[honom] lät du gå sin väg ohörd"},{"number":11,"text":"NEJ [låt] detta bli en påminnelse [för dig]"},{"number":12,"text":"Och låt den som vill lägga den på minnet"},{"number":13,"text":"[Bevarade] på ark som behandlas med vördnad"},{"number":14,"text":"hålls de högt i ära, obesmittade av [jordisk smuts]"},{"number":15,"text":"[himmelska] budbärare bär dem i sina händer"},{"number":16,"text":"ädla och plikttrogna [tjänare]"},{"number":17,"text":"[Men] genom sin ihärdiga förnekelse av sanningen drar människan på sig [Guds] fördömelse och utestänger sig själv från Hans nåd"},{"number":18,"text":"Av vad har Gud skapat henne"},{"number":19,"text":"Han har skapat henne av en droppe sädesvätska och ger henne därefter de egenskaper [som hennes uppgift kräver]"},{"number":20,"text":"Sedan jämnar Han vägen för henne"},{"number":21,"text":"Till sist låter Han henne dö och begravas"},{"number":22,"text":"och när Han vill skall Han väcka henne till nytt liv"},{"number":23,"text":"Men [människan] har inte fullgjort de plikter som Han har lagt på henne"},{"number":24,"text":"Låt människan se på sin föda"},{"number":25,"text":"Vi sänder ned regn i riklig mängd"},{"number":26,"text":"och låter sedan [de spirande fröna] öppna fåror i jorden"},{"number":27,"text":"och brödsäd växa upp ur den"},{"number":28,"text":"och druvor och färskt grönt"},{"number":29,"text":"och olivträd och dadelpalmer"},{"number":30,"text":"och [andra träd som bildar] lummiga parker"},{"number":31,"text":"och frukter och foderväxter"},{"number":32,"text":"för era egna behov och för er boskap"},{"number":33,"text":"NÄR [Uppståndelsens dag] bryter in [med ett mäktigt dån]"},{"number":34,"text":"kommer människan att undvika sin broder"},{"number":35,"text":"och sin moder och sin fader"},{"number":36,"text":"och sin hustru och sina barn"},{"number":37,"text":"ja, var och en av dem skall ha nog av sina egna bekymmer"},{"number":38,"text":"Den Dagen kommer några ansikten att stråla av glädje"},{"number":39,"text":"leende och lyckliga"},{"number":40,"text":"Men några ansikten kommer den Dagen att täckas av damm"},{"number":41,"text":"och skymmas av svart [rök]"},{"number":42,"text":"de är de som förnekade sanningen och sjönk djupt i synd"}]}