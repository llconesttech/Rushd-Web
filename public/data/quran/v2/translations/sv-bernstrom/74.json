{"number":74,"edition":"sv.bernstrom","ayahs":[{"number":1,"text":"DU SOM sveper in dig [i din ensamhet]"},{"number":2,"text":"Stå upp och varna"},{"number":3,"text":"Och prisa din Herres majestät"},{"number":4,"text":"Och rena ditt hjärta"},{"number":5,"text":"Och fly från all hednisk smitta"},{"number":6,"text":"[När du ger] ge inte för att få något tillbaka"},{"number":7,"text":"Och ha tålamod och fördrag [med allt] för din Herres skull"},{"number":8,"text":"När det blåses i basunen"},{"number":9,"text":"har en svår Dag randats"},{"number":10,"text":"för dem som [ständigt] förnekade sanningen, och ingen lättnad skall ges dem"},{"number":11,"text":"LÄMNA åt Mig att [ta itu med] den som Jag har skapat ensam [i moderlivet]"},{"number":12,"text":"och gett stor rikedom"},{"number":13,"text":"och söner som står vid hans sida"},{"number":14,"text":"och för vilken Jag har jämnat vägen [genom livet]"},{"number":15,"text":"Och som nu väntar sig att Jag skall ge honom ännu mer"},{"number":16,"text":"Nej! Denne inbitne motståndare till Våra budskap"},{"number":17,"text":"skall Jag låta utstå [ett straff tyngre än] klättringen uppför [en hal och brant bergvägg]"},{"number":18,"text":"Han tänker skarpt och överväger [hur han skall angripa dessa budskap]"},{"number":19,"text":"måtte han förgås för dessa tankar"},{"number":20,"text":"ja, måtte han förgås för dessa [onda] tankar"},{"number":21,"text":"Så ser han sig omkring"},{"number":22,"text":"rynkar pannan och antar en bister uppsyn"},{"number":23,"text":"Till sist vänder han sig bort med överlägsen min"},{"number":24,"text":"och säger: \"Det är bara vältalighet som bländar [åhöraren, ord] hämtade från [gamla sagor]"},{"number":25,"text":"människors ord och ingenting annat"},{"number":26,"text":"Honom skall Jag låta brinna i helvetets eld"},{"number":27,"text":"Och vad kan låta dig förstå vad helvetets eld betyder"},{"number":28,"text":"Den skonar ingen och förtär allt"},{"number":29,"text":"I [dess lågor] förkolnar människans [hud]"},{"number":30,"text":"Nitton [väktare vakar] över den"},{"number":31,"text":"Till Eldens väktare har Vi inte utsett andra än änglar, och Vi har enbart angett deras antal för att sätta dem som framhärdar i att förneka sanningen på prov, och att de som [i gångna tider] fick del av uppenbarelsen skall få visshet [om sanningen i denna Skrift], och att de som tror skall befästas i sin tro och att ingen tvekan skall finnas kvar hos dem som [tidigare] fick del av uppenbarelsen och hos de troende, och för att de vilkas sinne är sjukt [av tvivel] och förnekarna skall ställa sig frågan: \"Vad kan Gud ha velat säga med denna liknelse?\" Så låter Gud den Han vill gå vilse och så vägleder Han den Han vill. Och ingen känner [styrkan hos] Guds härskaror utom Han själv. Allt detta är enbart en påminnelse till människorna"},{"number":32,"text":"NEJ, vid månen"},{"number":33,"text":"Vid natten, när den viker"},{"number":34,"text":"vid morgonrodnadens glöd"},{"number":35,"text":"[Påminnelsen om domen och helveteselden] är förvisso ett av de mäktiga [varningstecknen]"},{"number":36,"text":"som varnar människorna"},{"number":37,"text":"både dem av er som vill gå i främsta ledet och dem som [tvekar och] blir efter"},{"number":38,"text":"Var och en skall ställas till svars för vad han har gjort"},{"number":39,"text":"utom de rättfärdiga som hör till den högra sidan"},{"number":40,"text":"[och som där de vilar] i [paradisets] lustgårdar, skall förhöra sig"},{"number":41,"text":"om [de dömda] syndarna [och fråga]"},{"number":42,"text":"Vad förde er till helveteselden"},{"number":43,"text":"De skall svara: \"Vi hörde inte till dem som bad"},{"number":44,"text":"och vi gav inte heller den nödställde att äta"},{"number":45,"text":"och vi ägnade oss med [andra] likasinnade åt tomt och respektlöst tal [om höga ting]"},{"number":46,"text":"och påstod att Domens dag var en lögn"},{"number":47,"text":"till dess vi fick visshet"},{"number":48,"text":"Då skall medlarnas förböner inte vara dem till någon nytta"},{"number":49,"text":"HUR är det fatt med dem som vänder ryggen åt påminnelsen"},{"number":50,"text":"[De beter sig] som skrämda åsnor"},{"number":51,"text":"som flyr för ett lejon"},{"number":52,"text":"Men [i stället för att lyssna till uppenbarelsen] begär de, var och en av dem, att få [en egen] lättförståelig Skrift"},{"number":53,"text":"Nej! De [tror ju inte på räkenskap och dom] fruktar inte evigheten"},{"number":54,"text":"Nej, detta är en påminnelse"},{"number":55,"text":"och låt den som vill lägga den på minnet"},{"number":56,"text":"Men de kommer inte att lägga den på minnet annat än om Gud vill. Det är Han som är värd att fruktas, Han ensam som förlåter synd"}]}