{"number":79,"edition":"sv.bernstrom","ayahs":[{"number":1,"text":"VID STJÄRNORNA som stiger [över horisonten] för att [sedan sjunka och] försvinna"},{"number":2,"text":"som rör sig i jämna och stadiga banor"},{"number":3,"text":"som svävar med lätthet [genom rymden]"},{"number":4,"text":"som passerar varandra [i sina kretslopp]"},{"number":5,"text":"och som ger fasta hållpunkter [för människornas liv]"},{"number":6,"text":"[TÄNK PÅ] den Dag då [jorden] skall skälva i ett väldigt skalv"},{"number":7,"text":"följt av ännu ett [skalv]"},{"number":8,"text":"och då allas hjärtan skall bulta av fruktan"},{"number":9,"text":"[och] allas blickar vara naglade vid marken"},{"number":10,"text":"[Om detta] säger de: \"Skall vi återställas i vårt ursprungliga skick"},{"number":11,"text":"sedan våra ben förmultnat"},{"number":12,"text":"[Och] de fortsätter: \"På denna återkomst skulle vi förlora"},{"number":13,"text":"Ett enda dån [skall höras]"},{"number":14,"text":"och de [döda och begravda] skall stå där, fullt vakna"},{"number":15,"text":"HAR DU hört berättelsen om Moses"},{"number":16,"text":"Det hände sig att hans Herre ropade till honom i den heliga dalen Tuwa [och sade]"},{"number":17,"text":"Gå till Farao - han har gått för långt i sitt övermod"},{"number":18,"text":"och säg [till honom]: ”Vill du bli renad [från synd]"},{"number":19,"text":"Vill du att jag visar dig vem din Herre är – så att du kan frukta Honom?'”"},{"number":20,"text":"Och [Moses begav sig till Farao och] visade honom [Guds] största tecken"},{"number":21,"text":"Men [Farao] kallade honom lögnare och ville inte lyssna till honom"},{"number":22,"text":"Därefter vände han Moses ryggen och gick"},{"number":23,"text":"för att samla [sina styrkor]"},{"number":24,"text":"och sade: \"Jag [och ingen annan] är er högste Herre"},{"number":25,"text":"Och Gud gav honom hans straff såväl i det kommande livet som i denna värld och gjorde honom till ett varnande exempel [för eftervärlden]"},{"number":26,"text":"I detta ligger helt visst en lärdom för dem som står i bävan [inför Gud]"},{"number":27,"text":"VAR DET en svårare uppgift att skapa er än att skapa den himmel som Han har byggt"},{"number":28,"text":"Han har rest dess valv och format det [med hänsyn till den uppgift det skall fylla]"},{"number":29,"text":"Han har höljt dess natt i djupt mörker och låtit dess morgon framträda i klart ljus"},{"number":30,"text":"Och efter detta har Han brett ut jordens yta"},{"number":31,"text":"och låtit dess vatten komma i dagen och dess ängar och beteshagar [frodas]"},{"number":32,"text":"och förankrat bergen"},{"number":33,"text":"[allt detta har Han gjort] till nytta för er och er boskap"},{"number":34,"text":"OCH när den Dag kommer då allt omstörtas"},{"number":35,"text":"den Dag då människan skall återkalla i minnet allt det som hon strävade mot"},{"number":36,"text":"och då helvetet skall göras fullt synligt för alla som kan se"},{"number":37,"text":"då skall han som alltid överskred [Guds bud]"},{"number":38,"text":"och som valde det jordiska livet [framför evigheten]"},{"number":39,"text":"[då skall han få se att] helvetet är [hans] slutliga bestämmelse"},{"number":40,"text":"Men den som bävade vid tanken att en Dag stå [till svars] inför sin Herre och som kunde lägga band på sina begär"},{"number":41,"text":"skall [få se att] paradiset är [hans] slutliga bestämmelse"},{"number":42,"text":"DE FRÅGAR dig om den Yttersta stunden och när den skall komma"},{"number":43,"text":"Hur skulle du kunna säga något om detta"},{"number":44,"text":"Ingen annan än din Herre vet när den [Yttersta stunden] till sist skall komma"},{"number":45,"text":"Du [Muhammad] är bara varnaren som skall varna dem som fruktar denna [Stund]"},{"number":46,"text":"Den Dag då de får uppleva den, [skall det förefalla dem] som om de inte hade tillbringat mer än en afton eller en morgon [på jorden]"}]}