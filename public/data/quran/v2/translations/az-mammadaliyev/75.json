{"number":75,"edition":"az.mammadaliyev","ayahs":[{"number":1,"text":"And içirəm qiyamət gününə"},{"number":2,"text":"And içirəm (günah etdiyi üçün, yaxud yaxşı əməli azdır deyə) özünü qınayan nəfsə! (Siz öləndən sonra mütləq diriləcəksiniz)"},{"number":3,"text":"Məgər insan elə güman edir ki, (qiyamət günü) onun sümüklərini bir yerə yığa bilməyəcəyik"},{"number":4,"text":"Bəli, Biz onun barmaqlarını da (barmaq sümüklərini də, barmaqlarının uclarını da) düzəltməyə qadirik"},{"number":5,"text":"Lakin insan (bundan sonra da) önündəkini (qiyaməti) danmaq (pis işlər görmək) istəyər"},{"number":6,"text":"Və (istehza ilə): “Qiyamət günü nə vaxt olacaqdır?” – deyə soruşar"},{"number":7,"text":"Göz (heyrətdən) bərələcəyi"},{"number":8,"text":"Ay tutulacağı"},{"number":9,"text":"Günəşlə ay birləşəcəyi (hər ikisinin qərbdən çıxacağı, nurunun gedəcəyi) zaman"},{"number":10,"text":"Məhz o gün insan: “Qaçıb can qurtarmağa yer haradadır?” – deyəcəkdir"},{"number":11,"text":"Xeyr, (o gün) heç bir sığınacaq olmayacaqdır"},{"number":12,"text":"O gün (ey insan!) duracaq (pənah aparılacaq) yer ancaq Rəbbinin hüzurudur"},{"number":13,"text":"O gün insana öncə etdiyi və sonraya qoyduğu nə varsa (sağlığında dünyada gördüyü işlər və öləndən sonra qoyub getdiyi yaxşı, pis nə varsa, hamısı) xəbər veriləcəkdir"},{"number":14,"text":"Doğrusu, insan özü-özünə şahiddir"},{"number":15,"text":"O, hər cür üzrxahlıq etsə də, (qəbul olunmaz)"},{"number":16,"text":"(Ya Peyğəmbər! Cəbrail sənə Qur’an oxuduğu zaman) onu tələm-tələsik əzbərləmək üçün dilini tərpətmə! (Sən də onunla birlikdə Qur’anı təkrar etmə, yalnız dinlə)"},{"number":17,"text":"Çünki onu (sənin qəlbində) cəm etmək, (dilində) oxutmaq Bizə aiddir"},{"number":18,"text":"Biz onu (Cəbrailin dili ilə) oxutduğumuz zaman oxunmasını diqqətlə dinlə"},{"number":19,"text":"Sonra onu (sənə) bəyan etmək də Bizə aiddir"},{"number":20,"text":"Xeyr, xeyr! Siz tez keçib gedəni (fani dünyanı) sevirsiniz"},{"number":21,"text":"Axirəti isə tərk edirsiniz"},{"number":22,"text":"O gün neçə-neçə üzlər sevinib güləcək"},{"number":23,"text":"Öz Rəbbinə baxacaqdır"},{"number":24,"text":"O gün neçə-neçə üzlər tutulub qaralacaq"},{"number":25,"text":"(Sahiblərinin) bel sümüklərinin (dəhşətli bir əzabla) qırılacağını anlayacaqdır"},{"number":26,"text":"Xeyr, (can) boğaza (körpücük sümüklərinə) gəlib yetişəcəyi"},{"number":27,"text":"“(Onu bu bəladan) kim xilas edə bilər?” – deyiləcəyi"},{"number":28,"text":"(Can üstə olan kimsə) ayrılıq dəminin gəlib çatdığını anlayacağı"},{"number":29,"text":"Və (ölüm qorxusundan) qıçı-qıçına dolaşacağı zaman"},{"number":30,"text":"Aparılacağı yer Rəbbinin hüzuru olacaqdır (ey insan)"},{"number":31,"text":"Beləliklə, o (kafir Əbu Cəhl) nə (Qur’anı) təsdiq etdi, nə də namaz qıldı"},{"number":32,"text":"Amma (Allah kəlamını) yalan saydı, (ondan) üz döndərdi"},{"number":33,"text":"Sonra da özünü darta-darta ailəsinin yanına getdi"},{"number":34,"text":"Vay sənin halına, vay"},{"number":35,"text":"Yenə də vay sənin halına, vay"},{"number":36,"text":"Məgər insan elə güman edir ki, o, başlı-başına (cəzasız) buraxılacaq"},{"number":37,"text":"Məgər o tökülən bir qətrə nütfə deyildimi"},{"number":38,"text":"Sonra laxtalanmış qan oldu və (Allah) onu yaradıb surət verdi (insan şəklinə saldı)"},{"number":39,"text":"Sonra da ondan biri kişi, biri qadın olmaqla iki cift (həmtay) yaratdı"},{"number":40,"text":"Elə isə O Allah ölüləri diriltməyə qadir deyildirmi"}]}