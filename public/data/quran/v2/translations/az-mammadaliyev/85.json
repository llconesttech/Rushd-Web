{"number":85,"edition":"az.mammadaliyev","ayahs":[{"number":1,"text":"And olsun bürclər sahibi olan göyə"},{"number":2,"text":"And olsun və’d olunmuş günə (qiyamət gününə)"},{"number":3,"text":"And olsun şəhadət verənə və (haqqından) şəhadət verilənə (peyğəmbərlərə və onların ümmətlərinə, yaxud cümə və Ərəfə günlərinə) ki"},{"number":4,"text":"(Nəcrandan İsaya iman gətirmiş kimsələri yandırıb külə döndərən) xəndək sahibləri (lə’nətə düçar olub) qətl edildilər"},{"number":5,"text":"O xəndəklər ki, çırpı ilə alovlandırılmışdı"},{"number":6,"text":"O zaman onlar (xəndəklərin) kənarında oturub"},{"number":7,"text":"(Öz əsgərlərinin) mö’minlərin başlarına gətirdiklərinə (müsibətlərə) tamaşa edirdilər"},{"number":8,"text":"Onlardan (mö’minlərdən) yalnız yenilməz qüvvət sahibi, (hər cür) şükrə (tə’rifə) layiq olan Allaha iman gətirdiklərinə görə intiqam alırdılar"},{"number":9,"text":"O Allah ki, göylərin və yerin istiyarı Onun əlindədir. Allah hər şeyə şahiddir"},{"number":10,"text":"Şübhəsiz ki, mö’min kişi və qadınları (dinlərdən döndərmək üçün) bəlaya düçar edən, sonra da tövbə etməyən kimsələri cəhənnəm əzabı və yandırıb-yaxın atəş əzabı gözləyir"},{"number":11,"text":"İman gətirib yaxşı əməllər edən kimsələri isə (ağacları) altından çaylar axan cənnətlər gözləyir. Bu, böyük qurtuluşdur (uğurdur)"},{"number":12,"text":"Həqiqətən, sənin Rəbbinin intiqamı çox şiddətlidir"},{"number":13,"text":"Həqiqətən, (insanı) yoxdan var edən və (öldükdən sonra) təkrar dirildən Odur"},{"number":14,"text":"(Bəndələrini) çox bağışlayan, çox sevən də Odur"},{"number":15,"text":"Ərşin sahibi də, şanlı-şərəfli olan da Odur"},{"number":16,"text":"O, istədiyini edəndir"},{"number":17,"text":"(Ya Peyğəmbər!) Orduların xəbəri gəlib sənə çatdımı"},{"number":18,"text":"Fir’on və Səmud (ordularının)"},{"number":19,"text":"Xeyr, kafir olanlar (səni və Qur’anı) elə hey təkzib etməkdədirlər"},{"number":20,"text":"Onların bütün ixtiyarı Allahın əlindədir"},{"number":21,"text":"Xeyr, o (şe’r deyil) şanlı-şərəfli Qur’andır"},{"number":22,"text":"O, lövhi-məhfuzdadır! (Qur’an Allah dərgahında qorunur. Ona şeytan əli dəyə bilməz, o heç zaman təhrif olunmaz)"}]}