{"number":69,"edition":"az.mammadaliyev","ayahs":[{"number":1,"text":"Haqq olan qiyamət"},{"number":2,"text":"Nədir qiyamət"},{"number":3,"text":"Nə bilirsən (haradan bilirsən) ki, nədir qiyamət?! (Qiyamətin nə olduğunu sənə nə öyrətdi)"},{"number":4,"text":"Səmud da, Ad da (ürəkləri dəhşətə salan) o qiyaməti yalan saymışdılar"},{"number":5,"text":"Səmud (qövmü) hədsiz dərəcədə dəhşətli (tükürpədici) səslə həlak edildi"},{"number":6,"text":"Ad (qövmü) isə uğultulu, çox (soyuq və) siddətli bir küləklə tar-mar oldu"},{"number":7,"text":"Allah o küləyi yeddi gecə, səkkiz gün ardı-arası kəsilmədən onların üstünə əsdirdi. Belə ki, (əgər yanlarında olsaydın) sən onları orada yıxılıb ölmüş görərdin. Onlar, sanki içi bomboş xurma kötükləri idilər"},{"number":8,"text":"İndi sən onlardan heç bir əsər-əlamət görə bilərsənmi"},{"number":9,"text":"Fir’on da, ondan əvvəlkilər də, alt-üst olmuş Mö’təfikə əhli (Lut qövmü) də günah (xəta) törətmişdilər"},{"number":10,"text":"Onlar Rəbbinin peyğəmbərinə asi olmuş, O da onları şiddəti getdikcə artan bir əzabla yaxalamışdı"},{"number":11,"text":"Həqiqətən, hər tərəfi su basdığı zaman (Nuhun tufanı qopduqda) sizi gəmiyə Biz daşıdıq"},{"number":12,"text":"Ona görə ki, bunu (mö’minlərə nicat verib kafirləri məhv etməyimizi) sizə bir ibrət dərsi edək və dərk edən (öyüd-nəsihəti cani-dildən dinləyən) qulaq bunu eşidib yadda saxlasın"},{"number":13,"text":"Sur bircə dəfə üfürüləcəyi"},{"number":14,"text":"Yer və dağlar qaldırılıb bircə dəfə bir-birinə çırpılacağı (əzilib toza dönəcəyi) zaman"},{"number":15,"text":"Məhz o gün (vaqe olacağına heç bir şübhə olmayan) qiyamət qopacaqdır"},{"number":16,"text":"Və (göy) süst düşüb parçalanacaqdır"},{"number":17,"text":"Mələklər də onun (göyün) ətrafında (Allahın əmrinə müntəzir) olacaq və həmin gün (ya Peyğəmbər!) sənin Rəbbinin ərşini onların (başı) üstündə səkkiz mələk daşıyacaqdır"},{"number":18,"text":"O gün (ey insanlar!) siz (haqq-hesab üçün Rəbbinizin hüzuruna) gətiriləcəksiniz. Sizin heç bir sirriniz (Allahdan) gizli qalmayacaqdır"},{"number":19,"text":"Əməl dəftəri sağ əlinə verilən kimsə deyəcəkdir: “Alın, əməl dəftərimi oxuyun"},{"number":20,"text":"Mən (dünyada ikən qiyamət günü) öz hesabıma yetişəcəyimə (möhkəm) inanmışdım!”"},{"number":21,"text":"Bundan belə o, xoş güzəran içində"},{"number":22,"text":"Yüksək bir Cənətdə olacaqdır"},{"number":23,"text":"(Elə bir Cənnət ki, onun) meyvələri çox yaxındadır (mö’minlər onlardan ayaq üstə olanda da, oturanda da, uzananda da yeyə biləcəklər)"},{"number":24,"text":"(Onlara belə deyiləcəkdir:) “Keçmiş günlərdə etdiyiniz (yaxşı) əməllər müqabilində yeyin-için!”"},{"number":25,"text":"Əməl dəftəri sol əlinə verilən isə deyəcəkdir: “Kaş əməl dəftərim mənə verilməyəydi"},{"number":26,"text":"Hesabımın nə olduğunu bilməyəydim"},{"number":27,"text":"Kaş o (ölüm) qəti (əbədi) olaydı! (Bir daha dirilib bu əzabı görməyəydim)"},{"number":28,"text":"Mal-dövlətim mənə heç bir fayda vermədi (Allahın əzabını məndən dəf edə bilmədi)"},{"number":29,"text":"Mülküm (səltənətim) də məhv olub getdi!”"},{"number":30,"text":"(Allah dərgahından belə bir nida gələcəkdir:) “Onu tutub qandallayın"},{"number":31,"text":"Sonra da Cəhənnəmə atın"},{"number":32,"text":"Daha sonra onu yetmiş arşın uzunluğunda zəncirlə bağlayın"},{"number":33,"text":"Çünki o, böyük olan Allaha inanmırdı"},{"number":34,"text":"O (özü zəkat vermir, acizə, kimsəsizə kömək etmit, xalqda da) yoxsulu yedirtməyə rəğbət oyatmırdı"},{"number":35,"text":"Bu gün bax burda onun yaxın bir dostu yoxdur"},{"number":36,"text":"İrindən başqa bir yeməyi də yoxdur"},{"number":37,"text":"Onu ancaq günahkarlar yeyər!”"},{"number":38,"text":"And içirəm gördüklərinizə"},{"number":39,"text":"Və görmədiklərinizə ki"},{"number":40,"text":"Bu (Qur’an) çox möhtərəm bir elçinin (Cəbrailin, yaxud Muhəmməd əleyhissəlamın Allahın ona nazil etdiyi) sözüdür"},{"number":41,"text":"O, şair sözü deyildir! Nə az inanırsınız"},{"number":42,"text":"O, kahin sözü də deyildir! Nə az düşünürsünüz"},{"number":43,"text":"O, aləmlərin Rəbbi tərəfindən nazil edilmişdir"},{"number":44,"text":"Əgər o (Peyğəmbər) özündən bə’zi sözlər uydurub Bizə isnad etsəydi"},{"number":45,"text":"Biz ondan mütləq şiddətli intiqam alardıq (sağ əlini kəsərdik, yaxud boynunu vurardıq)"},{"number":46,"text":"Sonra onun şah damarını qopardardıq"},{"number":47,"text":"Və heç biriniz də (Bizim əzabımızı) ondan dəf edə bilməzdiniz"},{"number":48,"text":"Şübhəsiz ki, bu (Qur’an) müttəqilərə bir öyüd-nəsihətdir"},{"number":49,"text":"(Ey insanlar!) İçərinizdə onu yalan hesab edənlər olduğunu da, əlbəttə, bilirik"},{"number":50,"text":"Şübhəsiz ki, bu (Qur’an) kafirlər üçün bir peşmançılıqdır (ona inanmadıqlarına görə qiyamət günü böyük zərər çəkəcəklər)"},{"number":51,"text":"Doğrudan da, bu (Qur’an) gerçək bir həqiqətdir"},{"number":52,"text":"Elə isə (ya Peyğəmbər!) sən ulu olan Rəbbinin adını təsbih (müqəddəs tutub həmd-səna ilə zikr) et"}]}