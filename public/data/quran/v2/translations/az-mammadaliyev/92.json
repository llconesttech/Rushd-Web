{"number":92,"edition":"az.mammadaliyev","ayahs":[{"number":1,"text":"And olsun (aləmi zülmətə) bürüməkdə olan gecəyə"},{"number":2,"text":"And olsun işıqlanmaqda olan gündüzə"},{"number":3,"text":"And olsun kişini və qadını (erkəyi və dişini) yaradana ki"},{"number":4,"text":"Sizin zəhmətiniz (ey insanlar!) cürbəcürdür! (Bə’ziniz Cənnət üçün, bə’ziniz isə Cəhənnəm üçün çalışırsınız)"},{"number":5,"text":"Kim (malını Allah yolunda) versə, (Allahdan) qorxsa"},{"number":6,"text":"Və ən gözəl sözü (la ilahə illallah kəlməsini) təsdiq etsə"},{"number":7,"text":"Biz ona ən asan olanı (Cənnəti) müyəssər edəcəyik"},{"number":8,"text":"Amma kim (malını Allah yolunda xərcləməyə) xəsislik etsə, (mal-dövlətinə güvənib Allaha) möhtac olmadığını sansa"},{"number":9,"text":"Və ən gözəl sözü (la ilahə illallah kəlməsini) yalan saysa"},{"number":10,"text":"Biz ona ən çətin olanı (Cəhənnəmi) müyəssər edəcəyik (onu Cəhənnəm üçün hazırlayacağıq)"},{"number":11,"text":"(O, Cəhənnəmə) düşəcəyi zaman mal-dövləti ona heç bir fayda verməz"},{"number":12,"text":"Bizim öhdəmizə düşən yalnız doğru yolu göstərməkdir! (Mö’min və ya kafir olmaq isə hər kəsin öz işidir)"},{"number":13,"text":"Axirət də Bizim, dünya da Bizimdir"},{"number":14,"text":"(Ey insanlar!) Mən sizi alovlanan bir atəşlə qorxutdum"},{"number":15,"text":"Ora ancaq azğın (kafir) daxil olar"},{"number":16,"text":"O kimsə ki, (haqqı) yalan sayar, (imandan) üz döndərər"},{"number":17,"text":"Allahdan qorxub pis əməllərdən çəkinən isə ondan uzaqlaşdırılar (nicat tapar)"},{"number":18,"text":"O kimsə ki, malını (Allah yolunda) verib (günahlardan) təmizlənər"},{"number":19,"text":"O şəxsin boynunda heç kəsin bir minnəti (ne’məti) yoxdur ki, onun əvəzi verilsin (etdiyi yaxşılıq ona əvəz olsun; və ya: o, etdiyi yaxşılıq müqabilində heç kəsdən bir mükafat gözləməz)"},{"number":20,"text":"O ancaq ən uca olan Rəbbinin rizasını qazanmaq üçün belə edər"},{"number":21,"text":"And olsun ki, o (öz Rəbbindən Cənnətdə ona verəcəyi ne’mətlərə görə) razı olacaqdır"}]}