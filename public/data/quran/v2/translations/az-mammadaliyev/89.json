{"number":89,"edition":"az.mammadaliyev","ayahs":[{"number":1,"text":"And olsun dan yerinə"},{"number":2,"text":"And olsun on gecəyə (zülhiccə ayının birinci, yaxud ramazan ayının sonuncu on gecəsinə)"},{"number":3,"text":"And olsun cütə və təkə (tək olan xaliqə, erkək və dişi olmaqla cüt olan məxluqata; cüt olan hər şeyə, yaxud Qurban bayramına və yaxud Ərəfə gününə)"},{"number":4,"text":"And olsun keçib getməkdə olan gecəyə (ki, qiyamət haqdır və siz kafirlər qiyamət günü dirilib əməllərinizin cəzasını layiqincə alacaqsınız)"},{"number":5,"text":"Məgər bunlarda (qiyamətin haq olması barədə) ağıl sahibi üçün and yoxmudur"},{"number":6,"text":"(Ya Peyğəmbər!) məgər görmədinmi ki, Rəbbin nələr etdi Ada (Hud peyğəmbərin Ad qövmünə)"},{"number":7,"text":"Sütunlar sahibi (və ya: sütun kimi uca boylu) İrəmə (İrəm camaatına)"},{"number":8,"text":"(Elə bir qövm ki) məmləkətlər (əhli) arasında onun kimisi yaradılmamışdı"},{"number":9,"text":"(Məgər görmədinmi ki, Rəbbin nələr etdi) vadidə qayaları olan Səmuda (Səmud qövmünə)"},{"number":10,"text":"Eləcə də saysız-hesabsız ordular sahibi Fir’ona"},{"number":11,"text":"O kəslər ki, məmləkətlərdə tüğyan edir"},{"number":12,"text":"Oralarda çoxlu fitnə-fəsad törədirlər"},{"number":13,"text":"Nəhayət, Rəbbin onlara əzab qamçısı endirdi"},{"number":14,"text":"Şübhəsiz ki, Rəbbin (bəndələrinin bütün əməllərini) baxıb görür"},{"number":15,"text":"İnsana gəldikdə, nə zaman Rəbbin onu imtahana çəkib ehtiram etsə, ona bir ne’mət versə, o: “Rəbbim mənə ehtiram göstərdi!” –deyər"},{"number":16,"text":"Amma nə zaman (Rəbbin) onu imtahana çəkib ruzisini əskiltsə: “Rəbbim məni alçaltdı (mənə xor baxdı)!” – söyləyər"},{"number":17,"text":"Xeyr! (Belə deməyin). Doğrusu, siz özünüz yetimə hörmət etmirsiniz (yetimin haqqını vermirsiniz)"},{"number":18,"text":"Bir-birinizi yoxsulu yedirtməyə rəğbətləndirmirsiniz"},{"number":19,"text":"Mirası (halal-haramına) varmadan yeyirsiniz (qadınların, uşaqların paylarını vermirsiniz)"},{"number":20,"text":"Mal-dövləti isə lap çox sevirsiniz"},{"number":21,"text":"Xeyr! Yer dağılıb parça-parça olacağı"},{"number":22,"text":"Rəbbinin əmri gəlib mələklər səf-səf duracağı"},{"number":23,"text":"Və Cəhənnəmin (məhşər meydanına) gətiriləcəyi gün – məhz o gün insan (öz günahlarını) xatırlayacaqdır. Lakin bu xatırlamağın ona nə faydası"},{"number":24,"text":"O: “Kaş ki, mən əvvəlcədən (axirət) həyatım üçün (yaxşı əməllər) edəydim!” – deyəcəkdir"},{"number":25,"text":"O gün (Allahın) etdiyi əzabı heç kəs edə bilməz"},{"number":26,"text":"(Günahkarları) heç kəs Onun kimi zəncirləyə bilməz"},{"number":27,"text":"(Qiyamət günü Allah-təala mö’min kimsəyə belə buyuracaqdır:) “Ey (öz imanından, əməlindən və Allahın və’dindən) xatircəm olan kəs! (Və ya: “Ey arxayın nəfs!”)"},{"number":28,"text":"Dön Rəbbinə, sən Ondan razı olaraq, O da səndən"},{"number":29,"text":"(Əməlisaleh) bəndələrimin zümrəsinə daxil ol"},{"number":30,"text":"(Onlarla birlikdə) Cənnətimə varid ol!”"}]}