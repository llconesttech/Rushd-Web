{"number":96,"edition":"az.mammadaliyev","ayahs":[{"number":1,"text":"(Ya Peyğəmbər! Qur’ani-Kərimi bütün məxluqatı) yoxdan yaradan Rəbbinin adı ilə (bismillah deyərək) oxu"},{"number":2,"text":"O, insanı laxtalanmış qandan yaratdı"},{"number":3,"text":"(Ya Peyğəmbər!) Oxu! Sənin Rəbbin ən böyük kərəm sahibidir"},{"number":4,"text":"O Rəbbin ki, qələmlə (yazmağı) öyrətdi"},{"number":5,"text":"(O Rəbbin ki) insana bilmədiklərini öyrətdi"},{"number":6,"text":"Xeyr, insan azğınlıq edər"},{"number":7,"text":"Özünün dövlətli olduğunu gördüyü üçün"},{"number":8,"text":"Axı sənin axır dönüşün Rəbbinədir"},{"number":9,"text":"Gördünmü o kimsəni (Əbu Cəhli) ki, mane olur"},{"number":10,"text":"Bir bəndəyə (sənə) namaz qıldığı vaxt"},{"number":11,"text":"Bir de görək, əgər o doğru yoldadırsa"},{"number":12,"text":"Yaxud (xalqa Allahdan) qorxmağı əmr edirsə, (sən belə bir əməl sahibinin namaz qılmasına nə üçün mane olur, ona ibadət etməyi niyə qadağan edirsən? Bundan da rəzil iş olarmı)"},{"number":13,"text":"(Ya Peyğəmbər!) Bir de görək, (əgər sənin namaz qılmağına mane olan kimsə Qur’anı) yalan sayır və (imandan) üz döndərirsə"},{"number":14,"text":"Məgər bilmir ki, Allah (onun bütün əməllərini) görür"},{"number":15,"text":"Yox, yox! (Əbu Cəhl bu yaramaz əməllərinə son qoysun). Əgər son qoymasa, and olsun ki, Biz onu kəkilindən yapışıb (Cəhənnəmə) sürükləyəcəyik"},{"number":16,"text":"Özü də yalançı, günahkar kəkilindən"},{"number":17,"text":"Qoy o özünün bütün tərəfdarlarını (köməyə) çağırsın"},{"number":18,"text":"Biz də zəbaniləri (Cəhənnəmdəki əzab mələklərini) çağıracağıq"},{"number":19,"text":"Yox, yox! Sən (ey Peyğəmbər!) ona uyma! Sən ancaq (Rəbbinə) səcdə et və (Ona) yaxınlaş"}]}