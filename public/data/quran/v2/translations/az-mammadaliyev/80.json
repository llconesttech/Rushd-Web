{"number":80,"edition":"az.mammadaliyev","ayahs":[{"number":1,"text":"(Peyğəmbər) qaşqabağını töküb üzünü çevirdi"},{"number":2,"text":"Yanına korun (Abdullah ibn Ümmi-Məktumun) gəlməsindən dolayı"},{"number":3,"text":"Nə bilirsən, bəlkə də, o (səndən islama dair soruşub öyrənəcəkləri ilə) təmizlənəcəkdir"},{"number":4,"text":"Yaxud öyüd dinləyəcək və bu öyüd ona fayda verəcəkdir"},{"number":5,"text":"(Var dövlətinə güvənib sənin öyüd-nəsihətinə qulaq asmağa) ehtiyac hiss etməyənə (dövlətliyə) gəldikdə"},{"number":6,"text":"Sən üzünü ona tərəf çevirirsən (onun sözünə qulaq asırsan)"},{"number":7,"text":"Onun (küfrdən) təmizlənməsindən sənə nə"},{"number":8,"text":"Yüyürə-yüyürə sənin yanına gələn"},{"number":9,"text":"Və (Allahdan) qorxan kimsəyə gəldikdə isə"},{"number":10,"text":"Sən ondan üz çevirirsən"},{"number":11,"text":"Xeyr! (Belə yaramaz, bir daha belə etmə). Həqiqətən, bu (ayələr) bir öyüd-nəsihətdir"},{"number":12,"text":"Kim istəsə, ondan öyüd alar"},{"number":13,"text":"(Bu Qur’an Allah dərgahında) çox möhtərəm (mö’təbər) səhifələrdə"},{"number":14,"text":"(Qədir-qiyməti) yüksək (şanı uca), tərtəmiz səhifələrdədir (Şeytan onlara toxuna bilməz)"},{"number":15,"text":"(O, Allahla peyğəmbərlər arasında olan) elçi mələklərin əlləri ilə (lövhi-məhfuzdan köçürülür, yaxud o, elçi mələklərə e’tibar edilmişdir)"},{"number":16,"text":"(O mələklər ki, Allahın yanında) çox möhtərəm, (Allaha) çox müt’idirlər"},{"number":17,"text":"Ölsün (kafir) insan! O nə nankordur"},{"number":18,"text":"(Bu təkəbbür onda hardandır? Allah) onu hansı şeydən yaratdı"},{"number":19,"text":"(Allah onu bir qətrə dəyərsiz) nütfədən yaratdı, ona biçim verdi"},{"number":20,"text":"Sonra onun üçün (ana bətnindən çıxış) yolunu asanlaşdırdı"},{"number":21,"text":"Sonra onu öldürüb qəbrə qoydu"},{"number":22,"text":"Sonra da istədiyi vaxt onu dirildəcəkdir"},{"number":23,"text":"Xeyr, (insan Allahın) ona buyurduğunu hələ yerinə yetirməmişdir"},{"number":24,"text":"İnsan hələ bir yeməyinə baxsın! (Görsün ki, ona necə ruzi verdik)"},{"number":25,"text":"Həqiqətən, Biz yağışı bol yağdırdıq"},{"number":26,"text":"Sonra yeri gözəl yaratdıq (yaxşı yardıq)"},{"number":27,"text":"Belə ki, orada dən (dənli bitkilər) göyərtdik"},{"number":28,"text":"Üzüm və yonca"},{"number":29,"text":"Zeytun və xurma (bağları)"},{"number":30,"text":"(Ağacları bir-birinə) sarmaşan bağçalar"},{"number":31,"text":"(Növbənöv) meyvələr və ot (ələf) yetişdirdik"},{"number":32,"text":"(Bütün bunlar) sizin və heyvanlarınızın istifadəsi üçündür"},{"number":33,"text":"Nəhayət, qulaqları kar edən (o dəhşətli səs) gələndə (İsrafil surunu çalanda)"},{"number":34,"text":"O gün insan qaçacaq öz qardaşından"},{"number":35,"text":"Anasından, atasından"},{"number":36,"text":"Zövcəsindən və oğullarından"},{"number":37,"text":"O gün onlardan hər birinin istənilən qədər işi olacaqdır! (Hər kəs öz hayında olacaq, heç kəs heç kəsin halından xəbər tutmayacaqdır)"},{"number":38,"text":"O gün bir çox üzlər parlayacaq"},{"number":39,"text":"Güləcək, sevinəcəkdir"},{"number":40,"text":"O gün bir çox üzlərə isə toz-torpaq qonacaq"},{"number":41,"text":"Onları zülmət (yaxud his) bürüyəcəkdir"},{"number":42,"text":"Onlar (pis əməllərə uyan) kafirlər, pozğunlardır"}]}