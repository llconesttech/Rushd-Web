{"number":77,"edition":"az.mammadaliyev","ayahs":[{"number":1,"text":"And olsun bir-birinin ardınca göndərilənlərə (mələklərə, peyğəmbərlərə, yaxud küləklərə)"},{"number":2,"text":"And olsun şiddətlə əsənlərə (və ya yel kimi tez gedənlərə)"},{"number":3,"text":"And olsun (Allahın ayələrini, kitablarını və əmrlərini) yayanlara"},{"number":4,"text":"And olsun (haqla batili) ayıranlara"},{"number":5,"text":"And olsun vəhyi (peyğəmbərlərə) çatdıranlara"},{"number":6,"text":"(Mö’minlər tövbə edib) üzr diləmək və ya (kafirləri) qorxutmaq üçün (olan vəhyi çatdıranlara) ki"},{"number":7,"text":"Sizə və’d edilən (qiyamət) mütləq vaqe olacaqdır"},{"number":8,"text":"Ulduzlar sönəcəyi"},{"number":9,"text":"Göy yarılacağı"},{"number":10,"text":"Dağlar parça-parça olub dağılacağı (toz kimi havada uçacağı)"},{"number":11,"text":"Peyğəmbərlərə (öz ümmətlərinə şahidlik etmək üçün bir qədər) möhlət veriləcəyi zaman"},{"number":12,"text":"(Belə soruşulacaqdır:) “(Bunlara) hansı günə qədər möhlət verilmişdir?”"},{"number":13,"text":"(Həmin suala cavab olaraq deyiləcəkdir:) “(Haqla batili) ayırd ediləcəyi günə qədər!”"},{"number":14,"text":"Nə bilirsən (haradan bilirsən) ki, nədir o ayırd etmə günü"},{"number":15,"text":"O gün vay halına (qiyaməti) yalan sayanların"},{"number":16,"text":"Məgər Biz əvvəlkiləri (keçmiş kafir ümmətləri) məhv etmədikmi"},{"number":17,"text":"Sonra axırda gələnləri (Məkkə müşriklərini) də onlara qatacağıq"},{"number":18,"text":"Biz günahkarlarla belə rəftar edirik"},{"number":19,"text":"O gün vay halına (qiyaməti) yalan sayanların"},{"number":20,"text":"Məgər sizi bir qətrə zəif (dəyərsiz) sudan (nütfədən) yaratmadıqmı"},{"number":21,"text":"Biz onu möhkəm bir yerdə (ana bətnində) saxladıq"},{"number":22,"text":"Müəyyən bir vaxta qədər"},{"number":23,"text":"Biz (nütfədən insan yaratmağa) qadir olduq. Nə gözəl qadir olanlarıq Biz"},{"number":24,"text":"O gün vay halına (qiyaməti) yalan sayanların"},{"number":25,"text":"Məgər Biz yeri məskən etmədikmi"},{"number":26,"text":"Həm dirilərə, həm də ölülərə?! (Yerin altında ölülər yatar, üstündə dirilər gəzib-dolanar)"},{"number":27,"text":"Biz orada möhkəm durmuş uca dağlar yaratdıq və sizə şirin su içirtdik"},{"number":28,"text":"O gün vay halına (bu ne’mətləri) yalan sayanların"},{"number":29,"text":"(O gün kafirlərə belə deyiləcəkdir:) “Girin (dünyada) yalan hesab etdiyiniz (cəhənnəm əzabının) içinə"},{"number":30,"text":"Girin (cəhənnəm tüstüsünün) üç qola ayrılmış kölgəsinə!”"},{"number":31,"text":"O (sizə) nə kölgəlik olar, nə də (sizi) alovdan qoruyar"},{"number":32,"text":"O (hər biri) bir saray boyda qığılcımlar saçar"},{"number":33,"text":"O (qığılcımlar), sanki sarı dəvə sürükləridir"},{"number":34,"text":"O gün vay halına (qiyaməti) yalan sayanların"},{"number":35,"text":"Bu elə bir gündür ki, (qiyaməti yalan sayanlar) danışa bilməzlər"},{"number":36,"text":"Onlara üzr istəməyə izin də verilməz"},{"number":37,"text":"O gün vay halına (qiyaməti) yalan sayanların"},{"number":38,"text":"Bu sizi də, (sizdən) əvvəlkiləri də bir yerə topladığımız (haqla batili) ayırd etmə günüdür"},{"number":39,"text":"(Dünyada etdiyiniz kimi, bu günün əzabından qurtarmaq üçün) bir hiyləniz varsa, Mənə qarşı qurun görək"},{"number":40,"text":"O gün vay halına (qiyaməti) yalan sayanların"},{"number":41,"text":"Həqiqətən, (o gün) müttəqilər kölgəliklərdə və çeşmələr başında"},{"number":42,"text":"İstədikləri meyvə içində olacaqlar"},{"number":43,"text":"(Onlara belə deyiləcəkdir:) “(Dünyada) etdiyiniz (yaxşı) əməllərə görə nuşcanlıqla yeyin-için"},{"number":44,"text":"Biz yaxşı əməl sahiblərini belə mükafatlandırırıq!”"},{"number":45,"text":"O gün vay halına (qiyaməti) yalan sayanların"},{"number":46,"text":"(Siz ey kafirlər!) Yeyin və (dünyada) bir az kef çəkin. Həqiqətən, siz günahkarlarsınız! (Axirətdə qismətiniz Cəhənnəmdir)"},{"number":47,"text":"O gün vay halına (qiyaməti) yalan sayanların"},{"number":48,"text":"Onlara: “Namaz qılın!” – deyildiyi zaman namaz qılmazlar"},{"number":49,"text":"O gün vay halına (qiyaməti) yalan sayanların"},{"number":50,"text":"(Bu kafirlər) ona da (Qur’ana da) inanmayandan sonra daha hansı kəlama inanacaqlar"}]}