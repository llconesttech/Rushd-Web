{"number":26,"edition":"nl.keyzer","ayahs":[{"number":1,"text":"M"},{"number":2,"text":"Dit zijn de teekens van het duidelijke boek"},{"number":3,"text":"Misschien bedroeft gij u doodelijk, omdat de bewoners van Mekka niet geloovig willen worden"},{"number":4,"text":"Indien het ons behaagde, zouden wij hun een overtuigend teeken uit den hemel kunnen nederzenden, waarvoor zij hunne nekken nederig zouden krommen"},{"number":5,"text":"Maar er komt van den Barmhartige, geene nieuwe vermaning tot hen welke naar de omstandigheden dit vereischen, wordt geopenbaard, waarvan zij zich niet afwenden"},{"number":6,"text":"En zij hebben deze van valschheid beschuldigd; maar er zal een boodschap tot hen komen, waarmede zij niet zullen spotten"},{"number":7,"text":"Hebben zij de aarde niet beschouwd, en gezien hoe veel verschillende planten, van allerlei edele soorten wij daaraan doen ontspruiten"},{"number":8,"text":"Waarlijk, hierin is een teeken; maar het grootste deel hunner zijn ongeloovigen"},{"number":9,"text":"Waarlijk, uw Heer is de machtige, de barmhartige God"},{"number":10,"text":"Herdenk, toen uw Heer Mozes riep, zeggende: Ga tot het onrechtvaardige volk"},{"number":11,"text":"Het volk van Pharao. Zullen zij mij niet vreezen"},{"number":12,"text":"Mozes antwoordde: O Heer! waarlijk, ik vrees, dat zij mij van logen zullen beschuldigen"},{"number":13,"text":"En dat mijne borst vernauwd worde en dat mijn tong niet gereed zij tot spreken; wijs Aäron dus aan om mijn helper te wezen"},{"number":14,"text":"Ook kunnen zij mij eene misdaad tegenwerpen, en ik vrees dat zij mij zullen dooden"},{"number":15,"text":"God zeide: Zij zullen u volstrekt niet dooden: gaat dus met uwe teekenen; want wij zullen met u zijn, en wij willen hooren wat er tusschen u en hen geschiedt"},{"number":16,"text":"Gaat dus tot Pharao en zeg: Waarlijk, wij zijn de gezant van den Heer van alle schepselen"},{"number":17,"text":"Zend de kinderen Israëls met ons weg"},{"number":18,"text":"En toen zij hunne boodschap hadden overgebracht, antwoordde Pharao: Hebben wij u niet onder ons opgevoed, toen gij nog een kind waart, en hebt gij niet gedurende verscheidene jaren van uw leven onder ons gewoond"},{"number":19,"text":"Gij hebt de daad bedreven, welke gij bedreven hebt; en gij zijt een ondankbare"},{"number":20,"text":"Mozes hernam: Inderdaad, ik deed het, en ik was een van hen die dwaalden"},{"number":21,"text":"Daarom ontvluchtte ik u, dewijl ik u vreesde; maar mijn Heer heeft mij wijsheid geschonken en mij tot een zijner gezanten aangewezen"},{"number":22,"text":"En is de gunst, welke gij mij hebt geschonken, dat gij de kinderen Israëls tot slaven maaktet"},{"number":23,"text":"Pharao zeide: En wie is dan de Heer van alle schepselen"},{"number":24,"text":"Mozes antwoordde: de Heer van alle hemel en aarde en van alles wat daartusschen is; indien gij lieden van verstand zijt"},{"number":25,"text":"Pharao zeide tot degenen, die in zijne nabijheid waren: Hoort gij niet"},{"number":26,"text":"Mozes zeide: Uw Heer en de Heer uwer voorvaderen"},{"number":27,"text":"Pharao zeide tot hen die tegenwoordig waren: Uw gezant, die tot u werd gezonden is zeker bezeten"},{"number":28,"text":"Mozes zeide: de Heer van het Oosten en van het Westen en van alles wat daartusschen is; indien gij lieden van verstand zijt"},{"number":29,"text":"Pharao zeide tot hem: Waarlijk, indien gij een anderen God naast mij kiest, zal ik u gelijk doen wezen aan hen die gevangen zijn"},{"number":30,"text":"Mozes antwoordde: Wat! niettegenstaande ik met een overtuigend wonder tot u kom"},{"number":31,"text":"Pharao hernam: Toon het dan, indien gij de waarheid spreekt"},{"number":32,"text":"En hij wierp zijn staf neder, en ziet deze werd eene zichtbare slang"},{"number":33,"text":"En hij trok zijne hand uit zijne borst en, ziet, zij was wit voor de toeschouwers"},{"number":34,"text":"Pharao zeide tot de vorsten, die in zijne nabijheid waren: Waarlijk, deze man is een behendige toovenaar"},{"number":35,"text":"Hij tracht u door zijne tooverij het bezit van u land te ontrooven: wat denkt gij dus te doen"},{"number":36,"text":"Zij antwoordden: Stel hem en zijn broeder door goede woorden voor eenigen tijd uit, en zend mannen in de steden, die verzamelen"},{"number":37,"text":"En tot u brengen alle behendige toovenaren"},{"number":38,"text":"Zoo werden de toovenaren op een bepaalden tijd, op een plechtigen dag bijeenvergaderd"},{"number":39,"text":"En tot het volk werd gezegd: Zijt gij bijeenvergaderd"},{"number":40,"text":"Ja, antwoordde het volk onder zich, en wij zullen de toovenaren volgen, indien zij de overwinning behalen"},{"number":41,"text":"Toen de toovenaars gekomen waren, zeiden zij tot Pharao: zullen wij zekerlijk eene belooning ontvangen, indien wij de overwinning behalen"},{"number":42,"text":"Hij antwoordde: Ja, en gij zult mijn persoon mogen naderen"},{"number":43,"text":"Mozes zeide tot hen: Werpt neder wat gij neder te werpen hebt"},{"number":44,"text":"Daarop wierpen zij hunne koorden en hunne staven neer, en zeiden: Waarlijk, door de macht van Pharao zullen wij de overwinnaars zijn"},{"number":45,"text":"En Mozes wierp zijn staf neder, en ziet, de staf verzwolg wat zij valschelijk hadden uitgedacht"},{"number":46,"text":"Daarop wierpen zich de toovenaars biddend neder"},{"number":47,"text":"En zeiden: Wij gelooven in den Heer van alle schepselen"},{"number":48,"text":"De Heer van Mozes en Aäron"},{"number":49,"text":"Pharao zeide tot hen: Hebt gij in hem geloofd, voor ik u verlof heb gegeven? Waarlijk hij is uw hoofd, die u de tooverij heeft geleerd; maar later zult gij zeker mijne kracht kennen. Ik zal uwe handen en uwe voeten aan de tegenovergestelde zijden afsnijden, en ik zal u allen doen kruisigen"},{"number":50,"text":"Zij antwoorden: Dit zal geen nadeel voor ons zijn; want wij zullen tot onzen Heer terugkeeren"},{"number":51,"text":"Wij hopen dat onze Heer ons onze zonden zal vergeven, ons die de eersten waren welke geoorloofd hebben"},{"number":52,"text":"En wij spraken door openbaring tot Mozes, zeggende: Trek voort met mijne dienaren, des nachts; want gij zult vervolgd worden"},{"number":53,"text":"En Pharao zond beambten in de steden om strijdkrachten te verzamelen"},{"number":54,"text":"Zeggende: Waarlijk de Israëlieten maken slechts eene kleine hoop volk uit"},{"number":55,"text":"En zij zijn verwoed op ons"},{"number":56,"text":"Maar wij vormen eene welvoorziene menigte"},{"number":57,"text":"Zoo deden wij hun hunne tuinen, hunne fonteinen"},{"number":58,"text":"Hunne schatten en heerlijke woningen verlaten"},{"number":59,"text":"Zoo deden wij, en wij deden die den kinderen Israëls erven"},{"number":60,"text":"En zij vervolgden hen bij het opgaan der zon"},{"number":61,"text":"En toen de beide legers in elkanders gezicht waren gekomen, zeiden de makkers van Mozes: Wij zullen zekerlijk worden overwonnen"},{"number":62,"text":"Mozes antwoordde: Volstrekt niet: want mijn Heer is met mij; hij zal mij zekerlijk leiden"},{"number":63,"text":"En wij bevalen Mozes door openbaring, zeggende: Sla de zee met uwen staf. En toen hij haar had geslagen werd zij in twaalf afdeelingen verdeeld; ieder deel, dat een pad was, scheen een groote berg"},{"number":64,"text":"En wij lieten de anderen naderen"},{"number":65,"text":"En wij bevrijdden Mozes en allen die met hem waren"},{"number":66,"text":"Daarna verdronken wij de anderen"},{"number":67,"text":"Waarlijk daarin was een teeken; maar het grootste aantal hunner geloofden niet"},{"number":68,"text":"Waarlijk, uw Heer is de machtige en de barmhartige"},{"number":69,"text":"En herinner hun de geschiedenis van Abraham"},{"number":70,"text":"Toen hij tot zijnen vader en zijn volk zeide: Wat aanbidt gij"},{"number":71,"text":"Zij antwoordden: Wij aanbidden afgoden, en wij dienen deze alle dagen met standvastigheid"},{"number":72,"text":"Abraham zeide: Hooren zij u als gij hen aanroept"},{"number":73,"text":"Of bevoordeelen, noch deren zij u"},{"number":74,"text":"Zij antwoordden: Neen; maar wij zagen dat onze vaderen hetzelfde deden"},{"number":75,"text":"Hij zeide: Wat denkt gij: De goden die gij aanbidt"},{"number":76,"text":"En welke door uwe voorvaderen werden aangebeden"},{"number":77,"text":"Zijn mijne vijanden, behalve slechts de Heer van alle schepselen"},{"number":78,"text":"Die mij heeft geschapen en mij op den rechten weg leidt"},{"number":79,"text":"En die mij geeft te eten en te drinken"},{"number":80,"text":"En die mij geneest als ik ziek ben"},{"number":81,"text":"En die mij zal doen sterven en mij daarna tot het leven zal terugbrengen"},{"number":82,"text":"En die, naar ik hoop, mij mijne zonden op den dag des oordeels zal vergeven"},{"number":83,"text":"O Heer! verleen mij wijsheid en vereenig mij met de rechtvaardigen"},{"number":84,"text":"En geef, dat nog de laatste nakomelingschap met eer van mij spreke"},{"number":85,"text":"En maak mij tot een erfgenaam van den tuin der heerlijkheid"},{"number":86,"text":"En vergeef mijn vader die tot de afdwalenden heeft behoord"},{"number":87,"text":"En bedek mij niet met schande op den dag der opstanding"},{"number":88,"text":"Op den dag, waarop noch rijkdommen, noch kinderen van eenig voordeel zullen kunnen zijn"},{"number":89,"text":"Behalve voor hem, die met een oprecht hart tot God zal komen"},{"number":90,"text":"Als het paradijs voor het gezicht der vromen gebracht zal worden"},{"number":91,"text":"En de hel geheel zal verschijnen voor hen die gedwaald zullen hebben"},{"number":92,"text":"En tot hen zal gezegd worden: Waar zijn uwe godheden"},{"number":93,"text":"Welke gij naast God dient? Zullen zij u van straf bevrijden, of zullen zij zich zelven bevrijden"},{"number":94,"text":"En zij zullen in de hel geworpen worden; zoowel zij, als diegenen, welke tot hunne aanbidding werden verleid"},{"number":95,"text":"En het geheele heir van Eblis"},{"number":96,"text":"De verleiden zullen daar met hunne valsche goden twisten, zeggende"},{"number":97,"text":"Bij God, wij verkeerden in eene duidelijke dwaling"},{"number":98,"text":"Toen wij u met den Heer van alle schepselen gelijk stelden"},{"number":99,"text":"De zondaren alleen hebben ons verleid"},{"number":100,"text":"Thans hebben wij geene tusschentreders"},{"number":101,"text":"Noch eenigen vriend die voor ons zorgt. i"},{"number":102,"text":"Indien het ons veroorloofd ware, nog slechts eenmaal in de wereld terug te keeren, zouden wij zekerlijk ware geloovigen worden"},{"number":103,"text":"Waarlijk, hierin was een teeken; maar het grootste gedeelte hunner gelooven niet"},{"number":104,"text":"Uw Heer is de machtige, de barmhartige"},{"number":105,"text":"Het volk van Noach beschuldigde Gods zendingen van bedrog"},{"number":106,"text":"Toen hun broeder Noach tot hen zeide: Wilt gij God niet vreezen"},{"number":107,"text":"Waarlijk, ik ben een geloofbare boodschapper voor u"},{"number":108,"text":"Vreest dus God en gehoorzaamt mij"},{"number":109,"text":"Ik vraag geene belooning van u voor mijne prediking tot u; ik verwacht mijne belooning slechts van den Heer van alle schepselen"},{"number":110,"text":"Vreest dus God en gehoorzaamt mij"},{"number":111,"text":"Zij antwoorden: Zullen wij u gelooven, die alleen door de laagsten uit het volk gevolgd wordt"},{"number":112,"text":"Noach zeide: Ik heb geene kennis van hetgeen zij deden"},{"number":113,"text":"Zij zijn mijn Heer alleen rekenschap verschuldigd; begreept gij dit slechts"},{"number":114,"text":"Daarom zal ik de geloovigen niet verdrijven"},{"number":115,"text":"Ik ben slechts een openbaar prediker"},{"number":116,"text":"Zij hernamen: Zekerlijk, o Noach! indien gij niet ophoudt op deze wijze te handelen zult gij gesteenigd worden"},{"number":117,"text":"Hij zeide: O Heer! waarlijk, mijn volk houdt mij voor een leugenaar"},{"number":118,"text":"Richt dus in het openbaar tusschen mij en hen, en bevrijd mij en de ware geloovigen, die met mij zijn"},{"number":119,"text":"Daarom bevrijdden wij hem, en degenen, die met hem waren in de ark, met menschen en dieren gevuld"},{"number":120,"text":"En daarom verdronken wij de overigen"},{"number":121,"text":"Waarlijk, hierin was een teeken; maar het grootste deel hunner geloofde niet"},{"number":122,"text":"Uw Heer is de machtige, de barmhartige"},{"number":123,"text":"De stam van Ad beschuldigde Gods boodschapper van logen"},{"number":124,"text":"Toen hun broeder Hud tot hen zeide: Wilt gij God niet vreezen"},{"number":125,"text":"Waarlijk, ik ben een geloofbaar boodschapper tot u"},{"number":126,"text":"Vreest dus God en gehoorzaamt mij"},{"number":127,"text":"ik vraag van u geenerlei belooning voor mijne prediking tot u; ik verwacht mijne belooning slechts van den Heer van alle schepselen"},{"number":128,"text":"Bouwt gij een scheidspaal op iedere hoog gelegen plaats, om u te vermaken"},{"number":129,"text":"En richt gij prachtige werken op, in de hoop die eeuwig te bezitten"},{"number":130,"text":"En als gij uwe macht uitoefent, oefent gij die met onbarmhartigheid en gestrengheid uit"},{"number":131,"text":"Vreest God, door deze dingen te verlaten en gelooft mij"},{"number":132,"text":"En vreest hem, die u datgene heeft geschonken, wat gij kent"},{"number":133,"text":"Hij heeft u vee geschonken en kinderen"},{"number":134,"text":"En tuinen en fonteinen"},{"number":135,"text":"Waarlijk, ik vrees voor u de straf van een gestrengen dag"},{"number":136,"text":"Zij antwoordden: Het is ons gelijk, of gij ons al dan niet vermaant"},{"number":137,"text":"Wat gij ons predikt is slechts een verzinsel der ouden"},{"number":138,"text":"Nimmer zullen wij gestraft worden voor hetgeen wij hebben gedaan"},{"number":139,"text":"En zij beschuldigden hem van bedrog, en daarom verdelgden wij hen. Waarlijk, hierin was een teeken; maar het grootste deel hunner geloofde niet"},{"number":140,"text":"Uw Heer is de machtige, de barmhartige"},{"number":141,"text":"De stam van Thamoed beschuldigde Gods gezanten eveneens van leugen"},{"number":142,"text":"Toen hun broeder Saleh tot hen zeide: Wilt gij God niet vreezen"},{"number":143,"text":"Waarlijk, ik ben een geloovig boodschapper voor u"},{"number":144,"text":"Vreest dus God en gehoorzaamt mij"},{"number":145,"text":"Ik vraag geene belooning van u, voor mijne prediking tot u: ik verwacht mijne belooning van niemand anders dan van den Heer van alle schepselen"},{"number":146,"text":"Zult gij altijd in het zekere bezit blijven van de dingen die hier zijn"},{"number":147,"text":"Waaronder tuinen en fonteinen"},{"number":148,"text":"En korenvelden en palmboomen, wier takken met bloemen zijn beladen"},{"number":149,"text":"En wilt gij voortgaan, u woningen uit de bergen te houwen, terwijl gij u onbeschaamd gedraagt"},{"number":150,"text":"Vreest God en gehoorzaamt mij"},{"number":151,"text":"En gehoorzaamt niet het bevel der zondaren"},{"number":152,"text":"Die snood op aarde handelen, en die zich niet verbeteren"},{"number":153,"text":"Zij antwoordden: Waarlijk, gij zijt bezeten"},{"number":154,"text":"Gij zijt slechts een mensch gelijk wij; toon ons een teeken indien gij de waarheid spreekt"},{"number":155,"text":"Saleh zeide: Deze wijfjes-kameel zal u een teeken zijn, zij zal haar deel water hebben en gij zult beurtelings uw deel water hebben op een zekeren, voor u bepaalden dag"},{"number":156,"text":"En deer haar niet, opdat u de straf van een vreeselijken dag niet worde opgelegd"},{"number":157,"text":"Maar zij doodden haar en berouwden hunne boosheid"},{"number":158,"text":"Want de straf, waarmede zij bedreigd waren geworden, overviel hen. Waarlijk, hierin was een teeken; maar het grootste deel van hen geloofde niet"},{"number":159,"text":"Uw Heer is de machtige, de genadige"},{"number":160,"text":"Het volk van Lot beschuldigde Gods boodschappers eveneens van bedrog"},{"number":161,"text":"Toen hun broeder Lot tot hen zeide: Wilt gij God niet vreezen"},{"number":162,"text":"Waarlijk, ik ben een geloofbaar boodschapper tot u"},{"number":163,"text":"Vreest dus God en gehoorzaamt mij"},{"number":164,"text":"Ik vraag geene belooning van u, voor mijne prediking: Ik verwacht mijne belooning van geen ander dan van den Heer van alle schepselen"},{"number":165,"text":"Nadert gij de mannelijke wezens onder de menschen"},{"number":166,"text":"En verlaat gij uwe vrouwen, die uw Heer voor u heeft geschapen. Waarlijk, gij zijt zondaren"},{"number":167,"text":"Zij zeiden: Indien gij zoo voortgaat, o Lot! zult gij zekerlijk uit onze stad worden verdreven"},{"number":168,"text":"Hij zeide: Waarlijk, ik behoor tot hen, die uwe daden verfoeien"},{"number":169,"text":"O Heer! bevrijd mij en mijn gezin van hetgeen zij bedrijven"},{"number":170,"text":"Daarom bevrijdden wij hem en zijn geheel gezin"},{"number":171,"text":"Behalve eene oude vrouw, zijnde zijne vrouw, die omkwam met hen die achtergebleven waren"},{"number":172,"text":"Daarna verdelgden wij de overigen"},{"number":173,"text":"En wij deden eene bui van steenen op hen nederregenen, en vreeselijk was de regenbui die op degenen nederviel, welke te vergeefs waren gewaarschuwd"},{"number":174,"text":"Waarlijk, hierin was een teeken; maar het grootste deel hunner geloofde niet"},{"number":175,"text":"Uw Heer is de machtige, de genadige"},{"number":176,"text":"Ook de bewoners van het woud beschuldigden Gods gezanten van bedrog"},{"number":177,"text":"Toen Shoaib tot hen zeide: Wilt gij God niet vreezen"},{"number":178,"text":"Waarlijk ik ben een geloovig boodschapper voor u"},{"number":179,"text":"Vreest dus God en gehoorzaamt mij"},{"number":180,"text":"Ik vraag geene belooning van u, voor mijne prediking; ik verwacht mijne belooning van niemand anders dan van den Heer van alle schepselen"},{"number":181,"text":"Geeft juist gewicht en weest geene bedriegers"},{"number":182,"text":"En weegt met een gelijke weegschaal"},{"number":183,"text":"En vermindert niet wat den menschen toekomt; bedrijft geen geweld op aarde; en handelt niet slecht"},{"number":184,"text":"En vreest hem die u en de vroegere geslachten heeft geschapen"},{"number":185,"text":"Zij antwoordden: Waarlijk gij zijt bezeten"},{"number":186,"text":"Gij zijt niets meer dan een mensch gelijk wij en waarlijk, wij houden u voor een leugenaar"},{"number":187,"text":"Doe thans een deel van den hemel op ons nedervallen, indien gij de Waarheid spreekt"},{"number":188,"text":"Shoaib zeide. Mijn Heer weet het beste wat gij doet"},{"number":189,"text":"En zij beschuldigden hen van bedrog; daarom overviel hen de straf van den dag der schaduwgevende wolk, en dit was de straf van den vreeselijken dag"},{"number":190,"text":"Waarlijk, hierin was een teeken; maar het grootste deel hunner geloofde niet"},{"number":191,"text":"Uw Heer is de machtige, de barmhartige"},{"number":192,"text":"Dit boek is zekerlijk eene openbaring van den Heer van alle schepselen"},{"number":193,"text":"Welke de getrouwe geest op uw hart heeft doen nederdalen"},{"number":194,"text":"Opdat gij een prediker voor uw volk zoudt zijn"},{"number":195,"text":"In de duidelijke Arabische taal"},{"number":196,"text":"Waarvan de getuigenis door de schriften van vroegere tijden wordt geleverd"},{"number":197,"text":"Was het geen teeken voor hen, dat de wijze mannen onder de kinderen Israëls die kenden"},{"number":198,"text":"Hadden wij het aan een der vreemdelingen geopenbaard"},{"number":199,"text":"En hij zou het hun hebben voorgelezen, dan zouden zij daaraan niet hebben willen gelooven"},{"number":200,"text":"Zoo deden wij hardnekkig ongeloof in de harten der zondaren binnentreden"},{"number":201,"text":"Zij zullen daarin niet gelooven, dan nadat zij eene pijnlijke straf hebben gezien"},{"number":202,"text":"Deze zal plotseling over hen komen, en zij zullen deze niet voorzien"},{"number":203,"text":"En zij zullen zeggen: zal ons uitstel worden verleend"},{"number":204,"text":"Verlangen zij dus dat onze straf zal worden verhaast"},{"number":205,"text":"Wat denkt gij? Indien wij hun toestaan het voordeel van dit leven voor vele jaren te genieten"},{"number":206,"text":"En datgene, waarmede zij bedreigd werden, later over hen komt"},{"number":207,"text":"Wat zal het hen van voordeel zijn, wat zij hebben genoten"},{"number":208,"text":"Wij hebben geene stad verwoest, dan nadat er vooraf gezanten waren heengezonden"},{"number":209,"text":"Ten einde de bewoners daarvan te waarschuwen, ook behandelden wij hen niet onrechtvaardig"},{"number":210,"text":"De duivelen daalden niet neder met den Koran, zooals de ongeloovigen voorgeven"},{"number":211,"text":"Dat komt niet overeen met hun doel; ook zijn zij niet in staat zulk een boek voort te brengen"},{"number":212,"text":"Want zij zijn er ver van verwijderd, het gesprek der engelen in den hemel te hooren"},{"number":213,"text":"Roep geen anderen god met den waren God aan, opdat gij niet tot een van hen wordet, die ter straffe zijn gedoemd"},{"number":214,"text":"En vermaan uwe naaste betrekkingen"},{"number":215,"text":"En gedraag u met zachtmoedigheid omtrent de ware geloovigen die u volgen"},{"number":216,"text":"En indien zij ongehoorzaam omtrent u zijn, zeg dan: Waarlijk ik ben zuiver van hetgeen gij doet"},{"number":217,"text":"En vertrouw in den machtigsten, den barmhartigsten God"},{"number":218,"text":"Die u ziet als gij opstaat"},{"number":219,"text":"En uw gedrag onder hen die aanbidden"},{"number":220,"text":"Want hij ziet en hoort alles"},{"number":221,"text":"Zal ik u verklaren op wie de duivelen nederdalen"},{"number":222,"text":"Zij dalen neder op iederen leugenachtigen en zondigen persoon"},{"number":223,"text":"Zij leeren wat gehoord is geworden, maar het grootste deel hunner zijn leugenaars"},{"number":224,"text":"En zij die dwalen, volgen de stappen der dichters"},{"number":225,"text":"Ziet gij niet dat zij, als van hunne zinnen beroofd, door iedere vallei wandelen"},{"number":226,"text":"En dat zij zeggen, wat zij niet doen"},{"number":227,"text":"Behalve zij die gelooven en goede werken doen en God dikwijls herdenken. En die zich zelven verdedigen, nadat zij onrechtvaardig zijn behandeld geworden; terwijl zij die onrechtvaardig handelen, hierna zullen weten, welke handeling zij te wachten hebben"}]}