{"number":37,"edition":"nl.keyzer","ayahs":[{"number":1,"text":"Ik zweer bij de engelen, die zich in orde scharen"},{"number":2,"text":"En bij hen die de wolken voortdrijven en verspreiden"},{"number":3,"text":"En bij hen, die den Koran lezen als eene vermaning"},{"number":4,"text":"Waarlijk, uw Heer is eenig"},{"number":5,"text":"De Heer van hemel en aarde en van alles wat daartusschen is, en de Heer van het Oosten"},{"number":6,"text":"Wij hebben den ondersten hemel met het versiersel der sterrren getooid"},{"number":7,"text":"En wij hebben daarin een wachter tegen iederen weerspannigen duivel geplaatst"},{"number":8,"text":"Opdat zij niet luisteren naar het gesprek der verheven vorsten (want zij worden van alle zijden bestormd)"},{"number":9,"text":"En eene zware marteling is voor hen gereed gemaakt"},{"number":10,"text":"Behalve hij, die een woord steelsgewijze opvangt, en door eene vlammende schicht wordt getroffen"},{"number":11,"text":"Vraag daarom den bewoners van Mekka, of zij van nature sterker zijn dan de engelen welke wij hebben geschapen? Waarlijk wij hebben hen van harde klei geschapen"},{"number":12,"text":"Gij verbaast u over Gods macht en hunne weêrspannigheid; maar zij spotten over de bewijsmiddelen, welke aangevoerd worden om hen te overtuigen"},{"number":13,"text":"Als zij gewaarschuwd worden, nemen zij geene waarschuwing aan"},{"number":14,"text":"En als zij iets zien, spotten zij er mede"},{"number":15,"text":"En zeggen: Dit is niet anders dan duidelijke tooverij"},{"number":16,"text":"Nadat wij dood zullen wezen en tot stof en beenderen zijn geworden, zullen wij dan werkelijk tot het leven worden opgewekt"},{"number":17,"text":"En onze voorvaderen ook"},{"number":18,"text":"Antwoord: Ja! en dan zult gij veracht wezen"},{"number":19,"text":"Er zal slechts eenmaal op de trompet worden geblazen, en zij zullen rond zien"},{"number":20,"text":"En zullen zeggen: Wee over ons! Dit is de dag des oordeels"},{"number":21,"text":"Dit is de dag der onderscheiding tusschen de rechtvaardigen en de zondaren, dien gij als eene leugen verwerpt"},{"number":22,"text":"Verzamel degenen, die onrechtvaardig hebben gehandeld en hunne makkers, en de afgoden welke zij aanbaden"},{"number":23,"text":"Naast God, en leidt hen op den weg der hel"},{"number":24,"text":"En plaats hen voor Gods vierschaar; want zij zullen geroepen worden om rekenschap af te leggen"},{"number":25,"text":"Wat deert u, dat gij elkander niet verdedigt"},{"number":26,"text":"Maar op dien dag zullen zij zich aan Gods oordeel onderwerpen"},{"number":27,"text":"En zij zullen elkander naderen en onder elkander twisten"},{"number":28,"text":"En de verleiden zullen zeggen tot hen die hen hebben verleid: Waarlijk, gij kwaamt tot ons met voorspellingen van voorspoed"},{"number":29,"text":"En de verleiders zullen antwoorden: Neen! gij waart veeleer geene ware geloovigen"},{"number":30,"text":"Want wij hadden geene macht over u, om u te dwingen, maar gij hebt vrijwillig gezondigd"},{"number":31,"text":"Daarom werd het vonnis van onzen Heer rechtvaardig over ons uitgesproken, en wij zullen zekerlijk zijne wraak proeven"},{"number":32,"text":"Wij verleidden u, maar wij dwaalden ook zelven"},{"number":33,"text":"Zij zullen op dezen dag dus beiden deelgenooten van dezelfde straf zijn"},{"number":34,"text":"Zoo zullen wij met de zondaren handelen"},{"number":35,"text":"Want toen er tot hen werd gezegd: Er is geen god buiten den waren God, bliezen zij zich op met hoogmoed"},{"number":36,"text":"En zeiden: zullen wij onze goden voor een bezeten dichter verlaten"},{"number":37,"text":"Neen! hij komt met de waarheid en legt getuigenis af voor de vroegere gezanten"},{"number":38,"text":"Gij zult zekerlijk de pijnlijke martelingen der hel proeven"},{"number":39,"text":"En gij zult niet vergolden worden, dan overeenkomstig uwe werken"},{"number":40,"text":"Maar wat de oprechte dienaren Gods betreft"},{"number":41,"text":"Zij zullen een zekeren voorraad in het paradijs hebben"},{"number":42,"text":"Namelijk heerlijke vruchten, en zij zullen geëerd worden"},{"number":43,"text":"Zij zullen in tuinen des vermaaks geplaatst worden"},{"number":44,"text":"Leunende in tegenover elkander geplaatste zetels"},{"number":45,"text":"Een beker zal onder hen worden rondgereikt, gevuld aan eene heldere fontein"},{"number":46,"text":"Een heerlijkheid voor hen, die er van zullen drinken"},{"number":47,"text":"Het zal het verstand niet benevelen, en zij zullen er niet door bedwelmd worden"},{"number":48,"text":"En nabij hen zullen de maagden van het paradijs liggen, hare blikken, behalve van hunne bruidegommen, van ieder een afwendende, hebbende groote, zwarte oogen"},{"number":49,"text":"En gelijkende op de eieren van een struisvogel, zorgvol met vederen bedekt"},{"number":50,"text":"En zij zullen zich tot elkander wenden, en elkander vragen doen"},{"number":51,"text":"En een van hen zal zeggen: Waarlijk, ik had een vertrouwden vriend, terwijl ik op de wereld leefde"},{"number":52,"text":"Die tot mij zeide: Zijt gij een van hen, die de waarheid der opstanding betuigen"},{"number":53,"text":"Nadat wij dood zullen zijn, en tot stof en beenderen veranderd wezen, zullen wij dan zekerlijk worden geoordeeld"},{"number":54,"text":"Dan zal hij tot zijne makkers zeggen: Wilt gij nederzien"},{"number":55,"text":"En zij zullen nederzien en hem in het midden der hel ontwaren"},{"number":56,"text":"En hij zal tot hem zeggen: Bij God! er ontbrak weinig aan, of gij hadt mij verdorven"},{"number":57,"text":"En was het niet door de genade van mijnen Heer, dan ware ik zeker aan eene eeuwige marteling overgeleverd geworden"},{"number":58,"text":"Zullen wij een anderen dan onzen eersten dood sterven"},{"number":59,"text":"Of ondergaan wij eenige straf"},{"number":60,"text":"Waarlijk, wij genieten eene groote gelukzaligheid"},{"number":61,"text":"Laten de arbeiders arbeiden om eene gelukzaligheid gelijk deze te verwerven"},{"number":62,"text":"Is dit een beter onthaal, of de boom van al Zakkum"},{"number":63,"text":"Waarlijk, wij hebben dien aangeduid als eene aanleiding tot twist onder de onrechtvaardigen"},{"number":64,"text":"Het is een boom die aan den bodem der hel ontspruit"},{"number":65,"text":"De vrucht daarvan gelijkt op de hoofden van duivelen"},{"number":66,"text":"De verdoemden zullen daarvan eten, en hunne buiken daarmede vullen"},{"number":67,"text":"Vervolgens zal hun een mengsel van vuil en kokend water te drinken worden gegeven"},{"number":68,"text":"Daarna zullen zij in de hel terugkeeren"},{"number":69,"text":"Zij bevonden dat hunne vaderen dwalende waren"},{"number":70,"text":"En zij traden haastig in hunne voetstappen"},{"number":71,"text":"Want het meerendeel der oude volken dwaalden vóór hen"},{"number":72,"text":"Wij zonden vroeger waarschuwers tot hen"},{"number":73,"text":"Maar zie hoe ellendig het einde was van degenen, die gewaarschuwd werden"},{"number":74,"text":"En die niet onze oprechte dienaren waren"},{"number":75,"text":"Noach riep ons in vroegere dagen aan, en wij verhoorden hem genadiglijk"},{"number":76,"text":"En wij bevrijdden hem en zijn gezin uit de groote ellende"},{"number":77,"text":"Wij deden zijne nakomelingschap den zondvloed overleven, om de aarde te bevolken"},{"number":78,"text":"En wij lieten hem de volgende begroeting door de verste nakomelingschap geven"},{"number":79,"text":"Vrede zij op Noach onder alle schepselen"},{"number":80,"text":"Zoo beloonen wij de rechtvaardigen"},{"number":81,"text":"Want hij was een van onze dienaren, de ware geloovigen"},{"number":82,"text":"Daarna verdronken wij de anderen"},{"number":83,"text":"Abraham was mede van zijnen godsdienst"},{"number":84,"text":"Toen hij met een volkomen hart tot zijn Heer kwam"},{"number":85,"text":"Toen hij tot zijn vader en zijn volk zeide: Wat vreest gij"},{"number":86,"text":"Kiest gij bij voorkeur valsche goden boven den waren God"},{"number":87,"text":"Wat is dus uwe meening opzichtens den Heer aller schepselen"},{"number":88,"text":"En hij beschouwde de sterren"},{"number":89,"text":"En zeide: Waarlijk, ik zal ziek wezen en niet bij uwe offeringen tegenwoordig zijn"},{"number":90,"text":"En zij keerden zich af en verlieten hem"},{"number":91,"text":"En Abraham wendde zich in het geheim tot hunne goden, en zeide spottende tot hen: Eet gij niet van het vleesch dat u is voorgezet"},{"number":92,"text":"Wat deert u, dat gij niet spreekt"},{"number":93,"text":"En hij keerde zich tot hen, en sloeg hen met zijne rechterhand en vernietigde hen"},{"number":94,"text":"En zijn volk kwam haastig tot hem"},{"number":95,"text":"Hij zeide: Aanbidt gij de beelden die gij zelven snijdt"},{"number":96,"text":"Terwijl God u heeft geschapen en ook datgene wat gij maakt"},{"number":97,"text":"Zij zeiden: Richt een brandstapel voor hem op en werp hem in het gloeiende vuur"},{"number":98,"text":"En zij smeedden eene list tegen hem. Maar wij deden hem het onderspit delven en bevrijdden hem"},{"number":99,"text":"En Abraham zeide: Waarlijk, ik ga tot mijnen Heer, die mij zal richten"},{"number":100,"text":"O Heer! geef mij eene rechtvaardige nakomelingschap"},{"number":101,"text":"Daarom maakten wij hem bekend, dat hij een zoon zou bekomen, die een zachten aard zou hebben"},{"number":102,"text":"En toen hij den ouderdom der jongelingschap had bereikt, en zich met hem in de verrichtingen van den godsdienst kon vereenigen. Zeide Abraham tot hem: O mijn zoon! waarlijk, ik zag in een droom, dat ik u als eene offerande zoude aanbieden. Overweeg dus wat gij meent, dat ik zal doen. Hij antwoordde: O mijn vader! doe wat u bevolen werd; indien het Gode behaagt, zult gij bevinden dat ik het lijdzaam zal ondergaan"},{"number":103,"text":"En toen zij beiden zich aan den goddelijken wil hadden onderworpen, en Abraham zijn zoon voorover op het aangezicht had gelegd"},{"number":104,"text":"Riepen wij hem toe: O Abraham"},{"number":105,"text":"Gij hebt aan uw visioen geloofd. Zoo beloonen wij den rechtvaardige"},{"number":106,"text":"Waarlijk, dit was eene duidelijke proef"},{"number":107,"text":"En wij losten zijn zoon met een edel slachtoffer uit"},{"number":108,"text":"En wij lieten hem de volgende groete door de verste nakomelingschap bewaren"},{"number":109,"text":"Namelijk: Vrede zij op Abraham"},{"number":110,"text":"Zoo beloonen wij den rechtvaardige"},{"number":111,"text":"Want hij was een onzer geloovige dienaren"},{"number":112,"text":"Wij verblijdden hem met de belofte van Izaäk, een rechtvaardigen profeet"},{"number":113,"text":"En wij zegenden hem en Izaäk; en onder hunne nakomelingschap waren eenige rechtvaardigen, en anderen, die klaarblijkelijk hunne eigene zielen nadeel toebrachten"},{"number":114,"text":"Wij waren ook vroeger genadig omtrent Mozes en Aäron"},{"number":115,"text":"En wij bevrijdden hen en hun volk van eene groote ellende"},{"number":116,"text":"Wij ondersteunden hen tegen de Egyptenaren, en zij werden overwinnaars"},{"number":117,"text":"Wij gaven hun het duidelijke boek der wet"},{"number":118,"text":"Wij leidden hen op den rechten weg"},{"number":119,"text":"En wij lieten de volgende groete door de verste nakomelingschap voor hen bewaren"},{"number":120,"text":"Namelijk: Vrede zij op Mozes en Aäron"},{"number":121,"text":"Zoo beloonen wij de rechtvaardigen"},{"number":122,"text":"Want zij waren twee onzer geloovige dienaren"},{"number":123,"text":"En Elias was mede een dergenen, die door ons werden gezonden"},{"number":124,"text":"Toen hij tot zijn volk zeide: Vreest gij God niet"},{"number":125,"text":"Roept gij Baal aan, en verzaakt gij den uitmuntendsten schepper"},{"number":126,"text":"God is uw Heer en de Heer uwer voorvaderen"},{"number":127,"text":"Maar zij beschuldigden hem van bedrog"},{"number":128,"text":"Weshalve zij aan de eeuwige straf zullen worden overgeleverd, behalve de oprechte dienaren Gods"},{"number":129,"text":"En wij lieten de volgende groete door de verste nakomelingschap voor hem bewaren"},{"number":130,"text":"Namelijk: Vrede zij op Ilyasin"},{"number":131,"text":"Zoo beloonen wij den rechtvaardige"},{"number":132,"text":"Want hij was een onzer geloovige dienaren"},{"number":133,"text":"En Lot was mede een dergenen, die door ons werden gezonden"},{"number":134,"text":"Toen wij hem en zijn geheel gezin bevrijden"},{"number":135,"text":"Behalve eene oude vrouw, zijne huisvrouw, die omkwam met hen die achterbleven"},{"number":136,"text":"Daarna verdelgden wij de anderen"},{"number":137,"text":"En gij, o bewoners van Mekka! komt de plaatsen voorbij waar zij eens hebben gewoond, als gij des ochtends reist"},{"number":138,"text":"En des nachts. Zult gij dan niet begrijpen"},{"number":139,"text":"Jonas was mede een dergenen die door ons werden gezonden"},{"number":140,"text":"Toen hij in een geladen schip vluchtte"},{"number":141,"text":"En zij die aan boord waren, lootten onder elkander en hij werd veroordeeld"},{"number":142,"text":"En de visch verzwolg hem; want hij had eene bestraffing verdiend"},{"number":143,"text":"En indien hij niet eene ware geweest van hen die God loven"},{"number":144,"text":"Waarlijk, dan ware hij, tot den dag der opstanding, in den buik van den visch gebleven"},{"number":145,"text":"En wij wierpen hem op het naakte strand, en hij was ziek"},{"number":146,"text":"Wij deden een pompoenplant over hem heen groeien"},{"number":147,"text":"Wij zonden hem daarna tot een volk van honderdduizend zielen of meer"},{"number":148,"text":"En zij geloofden: daarom lieten wij hun dit leven nog voor eenigen tijd genieten"},{"number":149,"text":"Vraag aan de bewoners van Mekka of uw Heer dochters heeft gelijk zij zonen hebben"},{"number":150,"text":"Hebben wij ook de engelen van het vrouwelijke geslacht geschapen, en waren zij er getuigen van"},{"number":151,"text":"Zeggen zij niet, volgens hunne eigene, valsche uitvinding"},{"number":152,"text":"God heeft eene nakomelingschap gebaard? en zij zijn niet werkelijk leugenaars"},{"number":153,"text":"Heeft hij bij voorkeur dochters boven zonen verkozen"},{"number":154,"text":"Gij hebt geene reden aldus te oordeelen"},{"number":155,"text":"Wilt gij dus niet vermaand wezen"},{"number":156,"text":"Of hebt gij een duidelijk bewijs voor hetgeen gij zegt"},{"number":157,"text":"Brengt thans uw boek der openbaringen voor den dag, indien gij de waarheid spreekt"},{"number":158,"text":"En zij maken hem tot een verwante der geniussen, terwijl de geniussen weten, dat hij, die zulke dingen verklaart, aan de eeuwige straf zal worden overgeleverd"},{"number":159,"text":"God is verheven, boven datgene wat zij nopens hem verklaren"},{"number":160,"text":"Maar niet Gods oprechte dienaren"},{"number":161,"text":"Maar gij en de goden, welke gij aanbidt"},{"number":162,"text":"Zullen niemand nopens God verleiden"},{"number":163,"text":"Behalve hem die bestemd is om in de hel verbrand te worden"},{"number":164,"text":"Er is niemand van ons, of hij heeft een bestemde plaats"},{"number":165,"text":"Wij scharen ons in orde"},{"number":166,"text":"Gods bevelen afwachtende, en wij verkondigen den goddelijken lof"},{"number":167,"text":"De ongeloovigen zeiden"},{"number":168,"text":"Indien wij door een boek met goddelijke openbaringen waren begunstigd geworden, van diegene welke aan de ouden werden geschonken"},{"number":169,"text":"Zouden wij zeker oprechte dienaren Gods zijn geweest"},{"number":170,"text":"Maar thans, nu de Koran is geopenbaard, gelooven zij daarin niet; doch hier namaals zullen zij het gevolg van hun ongeloof kennen"},{"number":171,"text":"Ons woord werd vroeger aan onze dienaren, de gezanten, gegeven"},{"number":172,"text":"Dat zij zekerlijk tegen de ongeloovigen zouden ondersteund worden"},{"number":173,"text":"En dat onze legers de overwinning zouden behalen"},{"number":174,"text":"Wend u dus gedurende eenen tijd van hen af"},{"number":175,"text":"En zie de rampen die hen zullen bedroeven; want zij zullen uwe toekomstige overwinning en uwen voorspoed zien"},{"number":176,"text":"Trachten zij daarom onze wraak te verhaasten"},{"number":177,"text":"Waarlijk, wanneer die in hunne afgesloten hoven zal nederdalen, zal het een slechte ochtend zijn voor hen, die te vergeefs werden gewaarschuwd"},{"number":178,"text":"Wend u dus voor eenigen tijd van hen af"},{"number":179,"text":"Hierna zullen zij uwe overwinning en hunne straf ontwaren"},{"number":180,"text":"Geloofd zij uw Heer, de Heer die verre verheven is boven hetgeen zij van hem verklaren"},{"number":181,"text":"Vrede zij op zijne gezanten"},{"number":182,"text":"En geloofd zij God, de Heer van alle schepselen"}]}