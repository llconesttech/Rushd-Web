{"number":68,"edition":"hi.hindi","ayahs":[{"number":1,"text":"नून क़लम की और उस चीज़ की जो लिखती हैं (उसकी) क़सम है"},{"number":2,"text":"कि तुम अपने परवरदिगार के फ़ज़ल (व करम) से दीवाने नहीं हो"},{"number":3,"text":"और तुम्हारे वास्ते यक़ीनन वह अज्र है जो कभी ख़त्म ही न होगा"},{"number":4,"text":"और बेशक तुम्हारे एख़लाक़ बड़े आला दर्जे के हैं"},{"number":5,"text":"तो अनक़रीब ही तुम भी देखोगे और ये कुफ्फ़ार भी देख लेंगे"},{"number":6,"text":"कि तुममें दीवाना कौन है"},{"number":7,"text":"बेशक तुम्हारा परवरदिगार इनसे ख़ूब वाक़िफ़ है जो उसकी राह से भटके हुए हैं और वही हिदायत याफ्ता लोगों को भी ख़ूब जानता है"},{"number":8,"text":"तो तुम झुठलाने वालों का कहना न मानना"},{"number":9,"text":"वह लोग ये चाहते हैं कि अगर तुम नरमी एख्तेयार करो तो वह भी नरम हो जाएँ"},{"number":10,"text":"और तुम (कहीं) ऐसे के कहने में न आना जो बहुत क़समें खाता ज़लील औक़ात ऐबजू"},{"number":11,"text":"जो आला दर्जे का चुग़लख़ोर माल का बहुत बख़ील"},{"number":12,"text":"हद से बढ़ने वाला गुनेहगार तुन्द मिजाज़"},{"number":13,"text":"और उसके अलावा बदज़ात (हरमज़ादा) भी है"},{"number":14,"text":"चूँकि माल बहुत से बेटे रखता है"},{"number":15,"text":"जब उसके सामने हमारी आयतें पढ़ी जाती हैं तो बोल उठता है कि ये तो अगलों के अफ़साने हैं"},{"number":16,"text":"हम अनक़रीब इसकी नाक पर दाग़ लगाएँगे"},{"number":17,"text":"जिस तरह हमने एक बाग़ वालों का इम्तेहान लिया था उसी तरह उनका इम्तेहान लिया जब उन्होने क़समें खा खाकर कहा कि सुबह होते हम उसका मेवा ज़रूर तोड़ डालेंगे"},{"number":18,"text":"और इन्शाअल्लाह न कहा"},{"number":19,"text":"तो ये लोग पड़े सो ही रहे थे कि तुम्हारे परवरदिगार की तरफ से (रातों रात) एक बला चक्कर लगा गयी"},{"number":20,"text":"तो वह (सारा बाग़ जलकर) ऐसा हो गया जैसे बहुत काली रात"},{"number":21,"text":"फिर ये लोग नूर के तड़के लगे बाहम गुल मचाने"},{"number":22,"text":"कि अगर तुमको फल तोड़ना है तो अपने बाग़ में सवेरे से चलो"},{"number":23,"text":"ग़रज़ वह लोग चले और आपस में चुपके चुपके कहते जाते थे"},{"number":24,"text":"कि आज यहाँ तुम्हारे पास कोई फ़क़ीर न आने पाए"},{"number":25,"text":"तो वह लोग रोक थाम के एहतमाम के साथ फल तोड़ने की ठाने हुए सवेरे ही जा पहुँचे"},{"number":26,"text":"फिर जब उसे (जला हुआ सियाह) देखा तो कहने लगे हम लोग भटक गए"},{"number":27,"text":"(ये हमारा बाग़ नहीं फिर ये सोचकर बोले) बात ये है कि हम लोग बड़े बदनसीब हैं"},{"number":28,"text":"जो उनमें से मुनसिफ़ मिजाज़ था कहने लगा क्यों मैंने तुमसे नहीं कहा था कि तुम लोग (ख़ुदा की) तसबीह क्यों नहीं करते"},{"number":29,"text":"वह बोले हमारा परवरदिगार पाक है बेशक हमीं ही कुसूरवार हैं"},{"number":30,"text":"फिर लगे एक दूसरे के मुँह दर मुँह मलामत करने"},{"number":31,"text":"(आख़िर) सबने इक़रार किया कि हाए अफसोस बेशक हम ही ख़ुद सरकश थे"},{"number":32,"text":"उम्मीद है कि हमारा परवरदिगार हमें इससे बेहतर बाग़ इनायत फ़रमाए हम अपने परवरदिगार की तरफ रूजू करते हैं"},{"number":33,"text":"(देखो) यूँ अज़ाब होता है और आख़ेरत का अज़ाब तो इससे कहीं बढ़ कर है अगर ये लोग समझते हों"},{"number":34,"text":"बेशक परहेज़गार लोग अपने परवरदिगार के यहाँ ऐशो आराम के बाग़ों में होंगे"},{"number":35,"text":"तो क्या हम फरमाबरदारों को नाफ़रमानो के बराबर कर देंगे"},{"number":36,"text":"(हरगिज़ नहीं) तुम्हें क्या हो गया है तुम तुम कैसा हुक्म लगाते हो"},{"number":37,"text":"या तुम्हारे पास कोई ईमानी किताब है जिसमें तुम पढ़ लेते हो"},{"number":38,"text":"कि जो चीज़ पसन्द करोगे तुम को वहाँ ज़रूर मिलेगी"},{"number":39,"text":"या तुमने हमसे क़समें ले रखी हैं जो रोज़े क़यामत तक चली जाएगी कि जो कुछ तुम हुक्म दोगे वही तुम्हारे लिए ज़रूर हाज़िर होगा"},{"number":40,"text":"उनसे पूछो तो कि उनमें इसका कौन ज़िम्मेदार है"},{"number":41,"text":"या (इस बाब में) उनके और लोग भी शरीक हैं तो अगर ये लोग सच्चे हैं तो अपने शरीकों को सामने लाएँ"},{"number":42,"text":"जिस दिन पिंडली खोल दी जाए और (काफ़िर) लोग सजदे के लिए बुलाए जाएँगे तो (सजदा) न कर सकेंगे"},{"number":43,"text":"उनकी ऑंखें झुकी हुई होंगी रूसवाई उन पर छाई होगी और (दुनिया में) ये लोग सजदे के लिए बुलाए जाते और हटटे कटटे तन्दरूस्त थे"},{"number":44,"text":"तो मुझे उस कलाम के झुठलाने वाले से समझ लेने दो हम उनको आहिस्ता आहिस्ता इस तरह पकड़ लेंगे कि उनको ख़बर भी न होगी"},{"number":45,"text":"और मैं उनको मोहलत दिये जाता हूँ बेशक मेरी तदबीर मज़बूत है"},{"number":46,"text":"(ऐ रसूल) क्या तुम उनसे (तबलीग़े रिसालत का) कुछ सिला माँगते हो कि उन पर तावान का बोझ पड़ रहा है"},{"number":47,"text":"या उनके इस ग़ैब (की ख़बर) है कि ये लोग लिख लिया करते हैं"},{"number":48,"text":"तो तुम अपने परवरदिगार के हुक्म के इन्तेज़ार में सब्र करो और मछली (का निवाला होने) वाले (यूनुस) के ऐसे न हो जाओ कि जब वह ग़ुस्से में भरे हुए थे और अपने परवरदिगार को पुकारा"},{"number":49,"text":"अगर तुम्हारे परवरदिगार की मेहरबानी उनकी यावरी न करती तो चटियल मैदान में डाल दिए जाते और उनका बुरा हाल होता"},{"number":50,"text":"तो उनके परवरदिगार ने उनको बरगुज़ीदा करके नेकोकारों से बना दिया"},{"number":51,"text":"और कुफ्फ़ार जब क़ुरान को सुनते हैं तो मालूम होता है कि ये लोग तुम्हें घूर घूर कर (राह रास्त से) ज़रूर फिसला देंगे"},{"number":52,"text":"और कहते हैं कि ये तो सिड़ी हैं और ये (क़ुरान) तो सारे जहाँन की नसीहत है"}]}