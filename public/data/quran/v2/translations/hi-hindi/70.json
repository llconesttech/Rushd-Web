{"number":70,"edition":"hi.hindi","ayahs":[{"number":1,"text":"एक माँगने वाले ने काफिरों के लिए होकर रहने वाले अज़ाब को माँगा"},{"number":2,"text":"जिसको कोई टाल नहीं सकता"},{"number":3,"text":"जो दर्जे वाले ख़ुदा की तरफ से (होने वाला) था"},{"number":4,"text":"जिसकी तरफ फ़रिश्ते और रूहुल अमीन चढ़ते हैं (और ये) एक दिन में इतनी मुसाफ़त तय करते हैं जिसका अन्दाज़ा पचास हज़ार बरस का होगा"},{"number":5,"text":"तो तुम अच्छी तरह इन तक़लीफों को बरदाश्त करते रहो"},{"number":6,"text":"वह (क़यामत) उनकी निगाह में बहुत दूर है"},{"number":7,"text":"और हमारी नज़र में नज़दीक है"},{"number":8,"text":"जिस दिन आसमान पिघले हुए ताँबे का सा हो जाएगा"},{"number":9,"text":"और पहाड़ धुनके हुए ऊन का सा"},{"number":10,"text":"बावजूद कि एक दूसरे को देखते होंगे"},{"number":11,"text":"कोई किसी दोस्त को न पूछेगा गुनेहगार तो आरज़ू करेगा कि काश उस दिन के अज़ाब के बदले उसके बेटों"},{"number":12,"text":"और उसकी बीवी और उसके भाई"},{"number":13,"text":"और उसके कुनबे को जिसमें वह रहता था"},{"number":14,"text":"और जितने आदमी ज़मीन पर हैं सब को ले ले और उसको छुटकारा दे दें"},{"number":15,"text":"(मगर) ये हरगिज़ न होगा"},{"number":16,"text":"जहन्नुम की वह भड़कती आग है कि खाल उधेड़ कर रख देगी"},{"number":17,"text":"(और) उन लोगों को अपनी तरफ बुलाती होगी"},{"number":18,"text":"जिन्होंने (दीन से) पीठ फेरी और मुँह मोड़ा और (माल जमा किया)"},{"number":19,"text":"और बन्द कर रखा बेशक इन्सान बड़ा लालची पैदा हुआ है"},{"number":20,"text":"जब उसे तक़लीफ छू भी गयी तो घबरा गया"},{"number":21,"text":"और जब उसे ज़रा फराग़ी हासिल हुई तो बख़ील बन बैठा"},{"number":22,"text":"मगर जो लोग नमाज़ पढ़ते हैं"},{"number":23,"text":"जो अपनी नमाज़ का इल्तज़ाम रखते हैं"},{"number":24,"text":"और जिनके माल में माँगने वाले और न माँगने वाले के"},{"number":25,"text":"लिए एक मुक़र्रर हिस्सा है"},{"number":26,"text":"और जो लोग रोज़े जज़ा की तस्दीक़ करते हैं"},{"number":27,"text":"और जो लोग अपने परवरदिगार के अज़ाब से डरते रहते हैं"},{"number":28,"text":"बेशक उनको परवरदिगार के अज़ाब से बेख़ौफ न होना चाहिए"},{"number":29,"text":"और जो लोग अपनी शर्मगाहों को अपनी बीवियों और अपनी लौन्डियों के सिवा से हिफाज़त करते हैं"},{"number":30,"text":"तो इन लोगों की हरगिज़ मलामत न की जाएगी"},{"number":31,"text":"तो जो लोग उनके सिवा और के ख़ास्तगार हों तो यही लोग हद से बढ़ जाने वाले हैं"},{"number":32,"text":"और जो लोग अपनी अमानतों और अहदों का लेहाज़ रखते हैं"},{"number":33,"text":"और जो लोग अपनी यहादतों पर क़ायम रहते हैं"},{"number":34,"text":"और जो लोग अपनी नमाज़ो का ख्याल रखते हैं"},{"number":35,"text":"यही लोग बेहिश्त के बाग़ों में इज्ज़त से रहेंगे"},{"number":36,"text":"तो (ऐ रसूल) काफिरों को क्या हो गया है"},{"number":37,"text":"कि तुम्हारे पास गिरोह गिरोह दाहिने से बाएँ से दौड़े चले आ रहे हैं"},{"number":38,"text":"क्या इनमें से हर शख़्श इस का मुतमइनी है कि चैन के बाग़ (बेहिश्त) में दाख़िल होगा"},{"number":39,"text":"हरगिज़ नहीं हमने उनको जिस (गन्दी) चीज़ से पैदा किया ये लोग जानते हैं"},{"number":40,"text":"तो मैं मशरिकों और मग़रिबों के परवरदिगार की क़सम खाता हूँ कि हम ज़रूर इस बात की कुदरत रखते हैं"},{"number":41,"text":"कि उनके बदले उनसे बेहतर लोग ला (बसाएँ) और हम आजिज़ नहीं हैं"},{"number":42,"text":"तो तुम उनको छोड़ दो कि बातिल में पड़े खेलते रहें यहाँ तक कि जिस दिन का उनसे वायदा किया जाता है उनके सामने आ मौजूद हो"},{"number":43,"text":"उसी दिन ये लोग कब्रों से निकल कर इस तरह दौड़ेंगे गोया वह किसी झन्डे की तरफ दौड़े चले जाते हैं"},{"number":44,"text":"(निदामत से) उनकी ऑंखें झुकी होंगी उन पर रूसवाई छाई हुई होगी ये वही दिन है जिसका उनसे वायदा किया जाता था"}]}