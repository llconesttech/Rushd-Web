{"number":85,"edition":"hi.hindi","ayahs":[{"number":1,"text":"बुर्ज़ों वाले आसमानों की क़सम"},{"number":2,"text":"और उस दिन की जिसका वायदा किया गया है"},{"number":3,"text":"और गवाह की और जिसकी गवाही दे जाएगी"},{"number":4,"text":"उसकी (कि कुफ्फ़ार मक्का हलाक हुए) जिस तरह ख़न्दक़ वाले हलाक कर दिए गए"},{"number":5,"text":"जो ख़न्दक़ें आग की थीं"},{"number":6,"text":"जिसमें (उन्होंने मुसलमानों के लिए) ईंधन झोंक रखा था"},{"number":7,"text":"जब वह उन (ख़न्दक़ों) पर बैठे हुए और जो सुलूक ईमानदारों के साथ करते थे उसको सामने देख रहे थे"},{"number":8,"text":"और उनको मोमिनीन की यही बात बुरी मालूम हुई कि वह लोग ख़ुदा पर ईमान लाए थे जो ज़बरदस्त और सज़ावार हम्द है"},{"number":9,"text":"वह (ख़ुदा) जिसकी सारे आसमान ज़मीन में बादशाहत है और ख़ुदा हर चीज़ से वाक़िफ़ है"},{"number":10,"text":"बेशक जिन लोगों ने ईमानदार मर्दों और औरतों को तकलीफें दीं फिर तौबा न की उनके लिए जहन्नुम का अज़ाब तो है ही (इसके अलावा) जलने का भी अज़ाब होगा"},{"number":11,"text":"बेशक जो लोग ईमान लाए और अच्छे काम करते रहे उनके लिए वह बाग़ात हैं जिनके नीचे नहरें जारी हैं यही तो बड़ी कामयाबी है"},{"number":12,"text":"बेशक तुम्हारे परवरदिगार की पकड़ बहुत सख्त है"},{"number":13,"text":"वही पहली दफ़ा पैदा करता है और वही दोबारा (क़यामत में ज़िन्दा) करेगा"},{"number":14,"text":"और वही बड़ा बख्शने वाला मोहब्बत करने वाला है"},{"number":15,"text":"अर्श का मालिक बड़ा आलीशान है"},{"number":16,"text":"जो चाहता है करता है"},{"number":17,"text":"क्या तुम्हारे पास लशकरों की ख़बर पहुँची है"},{"number":18,"text":"(यानि) फिरऔन व समूद की (ज़रूर पहुँची है)"},{"number":19,"text":"मगर कुफ्फ़ार तो झुठलाने ही (की फ़िक्र) में हैं"},{"number":20,"text":"और ख़ुदा उनको पीछे से घेरे हुए है (ये झुठलाने के क़ाबिल नहीं)"},{"number":21,"text":"बल्कि ये तो क़ुरान मजीद है"},{"number":22,"text":"जो लौहे महफूज़ में लिखा हुआ है"}]}