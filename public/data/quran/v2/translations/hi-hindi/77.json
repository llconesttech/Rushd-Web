{"number":77,"edition":"hi.hindi","ayahs":[{"number":1,"text":"हवाओं की क़सम जो (पहले) धीमी चलती हैं"},{"number":2,"text":"फिर ज़ोर पकड़ के ऑंधी हो जाती हैं"},{"number":3,"text":"और (बादलों को) उभार कर फैला देती हैं"},{"number":4,"text":"फिर (उनको) फाड़ कर जुदा कर देती हैं"},{"number":5,"text":"फिर फरिश्तों की क़सम जो वही लाते हैं"},{"number":6,"text":"ताकि हुज्जत तमाम हो और डरा दिया जाए"},{"number":7,"text":"कि जिस बात का तुमसे वायदा किया जाता है वह ज़रूर होकर रहेगा"},{"number":8,"text":"फिर जब तारों की चमक जाती रहेगी"},{"number":9,"text":"और जब आसमान फट जाएगा"},{"number":10,"text":"और जब पहाड़ (रूई की तरह) उड़े उड़े फिरेंगे"},{"number":11,"text":"और जब पैग़म्बर लोग एक मुअय्यन वक्त पर जमा किए जाएँगे"},{"number":12,"text":"(फिर) भला इन (बातों) में किस दिन के लिए ताख़ीर की गयी है"},{"number":13,"text":"फ़ैसले के दिन के लिए"},{"number":14,"text":"और तुमको क्या मालूम की फ़ैसले का दिन क्या है"},{"number":15,"text":"उस दिन झुठलाने वालों की मिट्टी ख़राब है"},{"number":16,"text":"क्या हमने अगलों को हलाक नहीं किया"},{"number":17,"text":"फिर उनके पीछे पीछे पिछलों को भी चलता करेंगे"},{"number":18,"text":"हम गुनेहगारों के साथ ऐसा ही किया करते हैं"},{"number":19,"text":"उस दिन झुठलाने वालों की मिट्टी ख़राब है"},{"number":20,"text":"क्या हमने तुमको ज़लील पानी (मनी) से पैदा नहीं किया"},{"number":21,"text":"फिर हमने उसको एक मुअय्यन वक्त तक"},{"number":22,"text":"एक महफूज़ मक़ाम (रहम) में रखा"},{"number":23,"text":"फिर (उसका) एक अन्दाज़ा मुक़र्रर किया तो हम कैसा अच्छा अन्दाज़ा मुक़र्रर करने वाले हैं"},{"number":24,"text":"उन दिन झुठलाने वालों की ख़राबी है"},{"number":25,"text":"क्या हमने ज़मीन को ज़िन्दों और मुर्दों को समेटने वाली नहीं बनाया"},{"number":26,"text":"और उसमें ऊँचे ऊँचे अटल पहाड़ रख दिए"},{"number":27,"text":"और तुम लोगों को मीठा पानी पिलाया"},{"number":28,"text":"उस दिन झुठलाने वालों की ख़राबी है"},{"number":29,"text":"जिस चीज़ को तुम झुठलाया करते थे अब उसकी तरफ़ चलो"},{"number":30,"text":"(धुएँ के) साये की तरफ़ चलो जिसके तीन हिस्से हैं"},{"number":31,"text":"जिसमें न ठन्डक है और न जहन्नुम की लपक से बचाएगा"},{"number":32,"text":"उससे इतने बड़े बड़े अंगारे बरसते होंगे जैसे महल"},{"number":33,"text":"गोया ज़र्द रंग के ऊँट हैं"},{"number":34,"text":"उस दिन झुठलाने वालों की ख़राबी है"},{"number":35,"text":"ये वह दिन होगा कि लोग लब तक न हिला सकेंगे"},{"number":36,"text":"और उनको इजाज़त दी जाएगी कि कुछ उज्र माअज़ेरत कर सकें"},{"number":37,"text":"उस दिन झुठलाने वालों की तबाही है"},{"number":38,"text":"यही फैसले का दिन है (जिस में) हमने तुमको और अगलों को इकट्ठा किया है"},{"number":39,"text":"तो अगर तुम्हें कोई दाँव करना हो तो आओ चल चुको"},{"number":40,"text":"उस दिन झुठलाने वालों की ख़राबी है"},{"number":41,"text":"बेशक परहेज़गार लोग (दरख्तों की) घनी छाँव में होंगे"},{"number":42,"text":"और चश्मों और आदमियों में जो उन्हें मरग़ूब हो"},{"number":43,"text":"(दुनिया में) जो अमल करते थे उसके बदले में मज़े से खाओ पियो"},{"number":44,"text":"मुबारक हम नेकोकारों को ऐसा ही बदला दिया करते हैं"},{"number":45,"text":"उस दिन झुठलाने वालों की ख़राबी है"},{"number":46,"text":"(झुठलाने वालों) चन्द दिन चैन से खा पी लो तुम बेशक गुनेहगार हो"},{"number":47,"text":"उस दिन झुठलाने वालों की मिट्टी ख़राब है"},{"number":48,"text":"और जब उनसे कहा जाता है कि रूकूउ करों तो रूकूउ नहीं करते"},{"number":49,"text":"उस दिन झुठलाने वालों की ख़राबी है"},{"number":50,"text":"अब इसके बाद ये किस बात पर ईमान लाएँगे"}]}