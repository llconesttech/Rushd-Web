{"number":90,"edition":"hi.hindi","ayahs":[{"number":1,"text":"मुझे इस शहर (मक्का) की कसम"},{"number":2,"text":"और तुम इसी शहर में तो रहते हो"},{"number":3,"text":"और (तुम्हारे) बाप (आदम) और उसकी औलाद की क़सम"},{"number":4,"text":"हमने इन्सान को मशक्क़त में (रहने वाला) पैदा किया है"},{"number":5,"text":"क्या वह ये समझता है कि उस पर कोई काबू न पा सकेगा"},{"number":6,"text":"वह कहता है कि मैने अलग़ारों माल उड़ा दिया"},{"number":7,"text":"क्या वह ये ख्याल रखता है कि उसको किसी ने देखा ही नहीं"},{"number":8,"text":"क्या हमने उसे दोनों ऑंखें और ज़बान"},{"number":9,"text":"और दोनों लब नहीं दिए (ज़रूर दिए)"},{"number":10,"text":"और उसको (अच्छी बुरी) दोनों राहें भी दिखा दीं"},{"number":11,"text":"फिर वह घाटी पर से होकर (क्यों) नहीं गुज़रा"},{"number":12,"text":"और तुमको क्या मालूम कि घाटी क्या है"},{"number":13,"text":"किसी (की) गर्दन का (गुलामी या कर्ज से) छुड़ाना"},{"number":14,"text":"या भूख के दिन रिश्तेदार यतीम या ख़ाकसार"},{"number":15,"text":"मोहताज को"},{"number":16,"text":"खाना खिलाना"},{"number":17,"text":"फिर तो उन लोगों में (शामिल) हो जाता जो ईमान लाए और सब्र की नसीहत और तरस खाने की वसीयत करते रहे"},{"number":18,"text":"यही लोग ख़ुश नसीब हैं"},{"number":19,"text":"और जिन लोगों ने हमारी आयतों से इन्कार किया है यही लोग बदबख्त हैं"},{"number":20,"text":"कि उनको आग में डाल कर हर तरफ से बन्द कर दिया जाएगा"}]}