{"number":44,"edition":"ur.junagarhi","ayahs":[{"number":1,"text":"حٰم"},{"number":2,"text":"قسم ہے اس وضاحت والی کتاب کی"},{"number":3,"text":"یقیناً ہم نے اسے بابرکت رات میں اتارا ہے بیشک ہم ڈرانے والے ہیں"},{"number":4,"text":"اسی رات میں ہر ایک مضبوط کام کا فیصلہ کیا جاتا ہے"},{"number":5,"text":"ہمارے پاس سے حکم ہوکر، ہم ہی ہیں رسول بناکر بھیجنے والے"},{"number":6,"text":"آپ کے رب کی مہربانی سے۔ وه ہی ہے سننے واﻻ جاننے واﻻ"},{"number":7,"text":"جو رب ہے آسمانوں کا اور زمین کا اور جو کچھ ان کے درمیان ہے۔ اگر تم یقین کرنے والے ہو"},{"number":8,"text":"کوئی معبود نہیں اس کے سوا وہی جلاتا ہے اور مارتا ہے، وہی تمہارا رب ہے اور تمہارے اگلے باپ دادوں کا"},{"number":9,"text":"بلکہ وه شک میں پڑے کھیل رہے ہیں"},{"number":10,"text":"آپ اس دن کے منتظر رہیں جب کہ آسمان ﻇاہر دھواں ﻻئے گا"},{"number":11,"text":"جو لوگوں کو گھیر لے گا، یہ دردناک عذاب ہے"},{"number":12,"text":"کہیں گے کہ اے ہمارے رب! یہ آفت ہم سے دور کر ہم ایمان قبول کرتے ہیں"},{"number":13,"text":"ان کے لیے نصیحت کہاں ہے؟ کھول کھول کر بیان کرنے والے پیغمبران کے پاس آچکے"},{"number":14,"text":"پھر بھی انہوں نے ان سے منھ پھیرا اور کہہ دیا کہ سکھایا پڑھایا ہوا باؤﻻ ہے"},{"number":15,"text":"ہم عذاب کو تھوڑا دور کردیں گے تو تم پھر اپنی اسی حالت پر آجاؤ گے"},{"number":16,"text":"جس دن ہم بڑی سخت پکڑ پکڑیں گے، بالیقین ہم بدلہ لینے والے ہیں"},{"number":17,"text":"یقیناً ان سے پہلے ہم قوم فرعون کو (بھی) آزما چکے ہیں جن کے پاس (اللہ) کا باعزت رسول آیا"},{"number":18,"text":"کہ اللہ تعالیٰ کے بندوں کو میرے حوالے کر دو، یقین مانو کہ میں تمہارے لیے امانت دار رسول ہوں"},{"number":19,"text":"اور تم اللہ تعالیٰ کے سامنے سرکشی نہ کرو، میں تمہارے پاس کھلی دلیل ﻻنے واﻻ ہوں"},{"number":20,"text":"اور میں اپنے اور تمہارے رب کی پناه میں آتا ہوں اس سے کہ تم مجھے سنگسار کردو"},{"number":21,"text":"اور اگر تم مجھ پر ایمان نہیں ﻻتے تو مجھ سے الگ ہی رہو"},{"number":22,"text":"پھر انہوں نے اپنے رب سے دعا کی کہ یہ سب گنہگار لوگ ہیں"},{"number":23,"text":"(ہم نے کہہ دیا) کہ راتوں رات تو میرے بندوں کو لے کر نکل، یقیناً تمہارا پیچھا کیا جائے گا"},{"number":24,"text":"تو دریا کو ساکن چھوڑ کر چلا جا، بلاشبہ یہ لشکر غرق کردیا جائے گا"},{"number":25,"text":"وه بہت سے باغات اور چشمے چھوڑ گئے"},{"number":26,"text":"اور کھیتیاں اور راحت بخش ٹھکانے"},{"number":27,"text":"اور وه آرام کی چیزیں جن میں عیش کررہے تھے"},{"number":28,"text":"اسی طرح ہوگیا اور ہم نے ان سب کا وارث دوسری قوم کو بنادیا"},{"number":29,"text":"سو ان پر نہ تو آسمان وزمین روئے اور نہ انہیں مہلت ملی"},{"number":30,"text":"اور بےشک ہم نے (ہی) بنی اسرائیل کو (سخت) رسوا کن سزا سے نجات دی"},{"number":31,"text":"(جو) فرعون کی طرف سے (ہو رہی) تھی۔ فیالواقع وه سرکش اور حد سے گزر جانے والوں میں سے تھا"},{"number":32,"text":"اور ہم نے دانستہ طور پر بنی اسرائیل کو دنیا جہان والوں پر فوقیت دی"},{"number":33,"text":"اور ہم نے انہیں ایسی نشانیاں دیں جن میں صریح آزمائش تھی"},{"number":34,"text":"یہ لوگ تو یہی کہتے ہیں"},{"number":35,"text":"کہ (آخری چیز) یہی ہماری پہلی بار (دنیا سے) مرجانا ہے اور ہم دوباره اٹھائے نہیں جائیں گے"},{"number":36,"text":"اگر تم سچے ہو تو ہمارے باپ دادوں کو لے آؤ"},{"number":37,"text":"کیا یہ لوگ بہتر ہیں یا تبع کی قوم کے لوگ اور جو ان سے بھی پہلے تھے۔ ہم نے ان سب کو ہلاک کردیا یقیناً وه گنہ گار تھے"},{"number":38,"text":"ہم نے زمین اور آسمانوں اور ان کے درمیان کی چیزوں کو کھیل کے طور پر پیدا نہیں کیا"},{"number":39,"text":"بلکہ ہم نے انہیں درست تدبیر کے ساتھ ہی پیدا کیا ہے، لیکن ان میں سے اکثر لوگ نہیں جانتے"},{"number":40,"text":"یقیناً فیصلے کا دن ان سب کا طے شده وقت ہے"},{"number":41,"text":"اس دن کوئی دوست کسی دوست کے کچھ بھی کام نہ آئے گا اور نہ ان کی امداد کی جائے گی"},{"number":42,"text":"مگر جس پر اللہ کی مہربانی ہوجائے وه زبردست اور رحم کرنے واﻻ ہے"},{"number":43,"text":"بیشک زقوم (تھوہر) کا درخت"},{"number":44,"text":"گناه گار کا کھانا ہے"},{"number":45,"text":"جو مثل تلچھٹ کے ہے اور پیٹ میں کھولتا رہتا ہے"},{"number":46,"text":"مثل تیز گرم پانی کے"},{"number":47,"text":"اسے پکڑ لو پھر گھسیٹتے ہوئے بیچ جہنم تک پہنچاؤ"},{"number":48,"text":"پھر اس کے سر پر سخت گرم پانی کا عذاب بہاؤ"},{"number":49,"text":"(اس سے کہا جائے گا) چکھتا جا تو تو بڑا ذی عزت اور بڑے اکرام واﻻ تھا"},{"number":50,"text":"یہی وه چیز ہے جس میں تم شک کیا کرتے تھے"},{"number":51,"text":"بیشک (اللہ سے) ڈرنے والے امن چین کی جگہ میں ہوں گے"},{"number":52,"text":"باغوں اور چشموں میں"},{"number":53,"text":"باریک اور دبیز ریشم کے لباس پہنے ہوئے آمنے سامنے بیٹھے ہوں گے"},{"number":54,"text":"یہ اسی طرح ہے اور ہم بڑی بڑی آنکھوں والی حوروں سے ان کا نکاح کردیں گے"},{"number":55,"text":"دل جمعی کے ساتھ وہاں ہر طرح کے میوؤں کی فرمائشیں کرتے ہوں گے"},{"number":56,"text":"وہاں وه موت چکھنے کے نہیں ہاں پہلی موت (جو وه مر چکے)، انہیں اللہ تعالیٰ نے دوزخ کی سزا سے بچا دیا"},{"number":57,"text":"یہ صرف تیرے رب کا فضل ہے، یہی ہے بڑی کامیابی"},{"number":58,"text":"ہم نے اس (قرآن) کو تیری زبان میں آسان کردیا تاکہ وه نصیحت حاصل کریں"},{"number":59,"text":"اب تو منتظر ره یہ بھی منتظر ہیں"}]}