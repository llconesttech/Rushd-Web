{"number":83,"edition":"ur.junagarhi","ayahs":[{"number":1,"text":"بڑی خرابی ہے ناپ تول میں کمی کرنے والوں کی"},{"number":2,"text":"کہ جب لوگوں سے ناپ کر لیتے ہیں تو پورا پورا لیتے ہیں"},{"number":3,"text":"اور جب انہیں ناپ کر یا تول کر دیتے ہیں تو کم دیتے ہیں"},{"number":4,"text":"کیا انہیں اپنے مرنے کے بعد جی اٹھنے کا خیال نہیں"},{"number":5,"text":"اس عظیم دن کے لئے"},{"number":6,"text":"جس دن سب لوگ رب العالمین کے سامنے کھڑے ہوں گے"},{"number":7,"text":"یقیناً بدکاروں کا نامہٴ اعمال سِجِّينٌ میں ہے"},{"number":8,"text":"تجھے کیا معلوم سِجِّينٌ کیا ہے؟"},{"number":9,"text":"(یہ تو) لکھی ہوئی کتاب ہے"},{"number":10,"text":"اس دن جھٹلانے والوں کی بڑی خرابی ہے"},{"number":11,"text":"جو جزا وسزا کے دن کو جھٹلاتے رہے"},{"number":12,"text":"اسے صرف وہی جھٹلاتا ہےجو حد سے آگے نکل جانے واﻻ (اور) گناه گار ہوتا ہے"},{"number":13,"text":"جب اس کے سامنے ہماری آیتیں پڑھی جاتی ہیں تو کہہ دیتا ہے کہ یہ اگلوں کے افسانے ہیں"},{"number":14,"text":"یوں نہیں بلکہ ان کے دلوں پر ان کےاعمال کی وجہ سے زنگ (چڑھ گیا) ہے"},{"number":15,"text":"ہرگز نہیں یہ لوگ اس دن اپنے رب سےاوٹ میں رکھے جائیں گے"},{"number":16,"text":"پھر یہ لوگ بالیقین جہنم میں جھونکے جائیں گے"},{"number":17,"text":"پھر کہہ دیا جائے گا کہ یہی ہے وه جسے تم جھٹلاتے رہے"},{"number":18,"text":"یقیناً یقیناً نیکو کاروں کا نامہٴ اعمال عِلِّیین میں ہے"},{"number":19,"text":"تجھے کیا پتہ کہ عِلِّیین کیا ہے؟"},{"number":20,"text":"(وه تو) لکھی ہوئی کتاب ہے"},{"number":21,"text":"مقرب (فرشتے) اس کا مشاہده کرتے ہیں"},{"number":22,"text":"یقیناً نیک لوگ (بڑی) نعمتوں میں ہوں گے"},{"number":23,"text":"مسہریوں پر بیٹھے دیکھ رہے ہوں گے"},{"number":24,"text":"تو ان کے چہروں سے ہی نعمتوں کی تروتازگی پہچان لے گا"},{"number":25,"text":"یہ لوگ سربمہر خالص شراب پلائے جائیں گے"},{"number":26,"text":"جس پر مشک کی مہر ہوگی، سبقت لے جانے والوں کو اسی میں سبقت کرنی چاہئے"},{"number":27,"text":"اور اس کی آمیزش تسنیم کی ہوگی"},{"number":28,"text":"(یعنی) وه چشمہ جس کا پانی مقرب لوگ پیئں گے"},{"number":29,"text":"گنہگار لوگ ایمان والوں کی ہنسی اڑایا کرتے تھے"},{"number":30,"text":"اور ان کے پاس سے گزرتے ہوئے آپس میں آنکھ کےاشارے کرتے تھے"},{"number":31,"text":"اور جب اپنے والوں کی طرف لوٹتے تو دل لگیاں کرتے تھے"},{"number":32,"text":"اور جب انہیں دیکھتے تو کہتے یقیناً یہ لوگ گمراه (بے راه) ہیں"},{"number":33,"text":"یہ ان پر پاسبان بنا کر تو نہیں بھیجے گئے"},{"number":34,"text":"پس آج ایمان والے ان کافروں پر ہنسیں گے"},{"number":35,"text":"تختوں پر بیٹھے دیکھ رہے ہوں گے"},{"number":36,"text":"کہ اب ان منکروں نے جیسا یہ کرتے تھے پورا پورا بدلہ پالیا"}]}