{"number":85,"edition":"ur.jalandhry","ayahs":[{"number":1,"text":"آسمان کی قسم جس میں برج ہیں"},{"number":2,"text":"اور اس دن کی جس کا وعدہ ہے"},{"number":3,"text":"اور حاضر ہونے والے کی اور جو اس کے پاس حاضر کیا جائے اسکی"},{"number":4,"text":"کہ خندقوں (کے کھودنے) والے ہلاک کر دیئے گئے"},{"number":5,"text":"(یعنی) آگ (کی خندقیں) جس میں ایندھن (جھونک رکھا) تھا"},{"number":6,"text":"جب کہ وہ ان (کے کناروں) پر بیٹھے ہوئے تھے"},{"number":7,"text":"اور جو (سختیاں) اہل ایمان پر کر رہے تھے ان کو سامنے دیکھ رہے تھے"},{"number":8,"text":"ان کو مومنوں کی یہی بات بری لگتی تھی کہ وہ خدا پر ایمان لائے ہوئے تھے جو غالب (اور) قابل ستائش ہے"},{"number":9,"text":"وہی جس کی آسمانوں اور زمین میں بادشاہت ہے۔ اور خدا ہر چیز سے واقف ہے"},{"number":10,"text":"جن لوگوں نے مومن مردوں اور مومن عورتوں کو تکلیفیں دیں اور توبہ نہ کی ان کو دوزخ کا (اور) عذاب بھی ہوگا اور جلنے کا عذاب بھی ہوگا"},{"number":11,"text":"(اور) جو لوگ ایمان لائے اور نیک کام کرتے رہے ان کے لیے باغات ہیں جن کے نیچے نہریں بہہ رہی ہیں۔ یہ ہی بڑی کامیابی ہے"},{"number":12,"text":"بےشک تمہارے پروردگار کی پکڑ بڑی سخت ہے"},{"number":13,"text":"وہی پہلی دفعہ پیدا کرتا ہے اور وہی دوبارہ (زندہ) کرے گا"},{"number":14,"text":"اور وہ بخشنے والا اور محبت کرنے والا ہے"},{"number":15,"text":"عرش کا مالک بڑی شان والا"},{"number":16,"text":"جو چاہتا ہے کر دیتا ہے"},{"number":17,"text":"بھلا تم کو لشکروں کا حال معلوم ہوا ہے"},{"number":18,"text":"(یعنی) فرعون اور ثمود کا"},{"number":19,"text":"لیکن کافر (جان بوجھ کر) تکذیب میں (گرفتار) ہیں"},{"number":20,"text":"اور خدا (بھی) ان کو گردا گرد سے گھیرے ہوئے ہے"},{"number":21,"text":"(یہ کتاب ہزل و بطلان نہیں) بلکہ یہ قرآن عظیم الشان ہے"},{"number":22,"text":"لوح محفوظ میں (لکھا ہوا)"}]}