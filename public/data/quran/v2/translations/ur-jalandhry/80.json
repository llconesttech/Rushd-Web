{"number":80,"edition":"ur.jalandhry","ayahs":[{"number":1,"text":"(محمد مصطفٰےﷺ) ترش رُو ہوئے اور منہ پھیر بیٹھے"},{"number":2,"text":"کہ ان کے پاس ایک نابینا آیا"},{"number":3,"text":"اور تم کو کیا خبر شاید وہ پاکیزگی حاصل کرتا"},{"number":4,"text":"یا سوچتا تو سمجھانا اسے فائدہ دیتا"},{"number":5,"text":"جو پروا نہیں کرتا"},{"number":6,"text":"اس کی طرف تو تم توجہ کرتے ہو"},{"number":7,"text":"حالانکہ اگر وہ نہ سنورے تو تم پر کچھ (الزام) نہیں"},{"number":8,"text":"اور جو تمہارے پاس دوڑتا ہوا آیا"},{"number":9,"text":"اور (خدا سے) ڈرتا ہے"},{"number":10,"text":"اس سے تم بےرخی کرتے ہو"},{"number":11,"text":"دیکھو یہ (قرآن) نصیحت ہے"},{"number":12,"text":"پس جو چاہے اسے یاد رکھے"},{"number":13,"text":"قابل ادب ورقوں میں (لکھا ہوا)"},{"number":14,"text":"جو بلند مقام پر رکھے ہوئے (اور) پاک ہیں"},{"number":15,"text":"لکھنے والوں کے ہاتھوں میں"},{"number":16,"text":"جو سردار اور نیکو کار ہیں"},{"number":17,"text":"انسان ہلاک ہو جائے کیسا ناشکرا ہے"},{"number":18,"text":"اُسے (خدا نے) کس چیز سے بنایا؟"},{"number":19,"text":"نطفے سے بنایا پھر اس کا اندازہ مقرر کیا"},{"number":20,"text":"پھر اس کے لیے رستہ آسان کر دیا"},{"number":21,"text":"پھر اس کو موت دی پھر قبر میں دفن کرایا"},{"number":22,"text":"پھر جب چاہے گا اسے اٹھا کھڑا کرے گا"},{"number":23,"text":"کچھ شک نہیں کہ خدا نے اسے جو حکم دیا اس نے اس پر عمل نہ کیا"},{"number":24,"text":"تو انسان کو چاہیئے کہ اپنے کھانے کی طرف نظر کرے"},{"number":25,"text":"بے شک ہم ہی نے پانی برسایا"},{"number":26,"text":"پھر ہم ہی نے زمین کو چیرا پھاڑا"},{"number":27,"text":"پھر ہم ہی نے اس میں اناج اگایا"},{"number":28,"text":"اور انگور اور ترکاری"},{"number":29,"text":"اور زیتون اور کھجوریں"},{"number":30,"text":"اور گھنے گھنے باغ"},{"number":31,"text":"اور میوے اور چارا"},{"number":32,"text":"(یہ سب کچھ) تمہارے اور تمہارے چارپایوں کے لیے بنایا"},{"number":33,"text":"تو جب (قیامت کا) غل مچے گا"},{"number":34,"text":"اس دن آدمی اپنے بھائی سے دور بھاگے گا"},{"number":35,"text":"اور اپنی ماں اور اپنے باپ سے"},{"number":36,"text":"اور اپنی بیوی اور اپنے بیٹے سے"},{"number":37,"text":"ہر شخص اس روز ایک فکر میں ہو گا جو اسے (مصروفیت کے لیے) بس کرے گا"},{"number":38,"text":"اور کتنے منہ اس روز چمک رہے ہوں گے"},{"number":39,"text":"خنداں و شاداں (یہ مومنان نیکو کار ہیں)"},{"number":40,"text":"اور کتنے منہ ہوں گے جن پر گرد پڑ رہی ہو گی"},{"number":41,"text":"(اور) سیاہی چڑھ رہی ہو گی"},{"number":42,"text":"یہ کفار بدکردار ہیں"}]}