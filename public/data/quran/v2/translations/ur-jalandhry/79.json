{"number":79,"edition":"ur.jalandhry","ayahs":[{"number":1,"text":"ان (فرشتوں) کی قسم جو ڈوب کر کھینچ لیتے ہیں"},{"number":2,"text":"اور ان کی جو آسانی سے کھول دیتے ہیں"},{"number":3,"text":"اور ان کی جو تیرتے پھرتے ہیں"},{"number":4,"text":"پھر لپک کر آگے بڑھتے ہیں"},{"number":5,"text":"پھر (دنیا کے) کاموں کا انتظام کرتے ہیں"},{"number":6,"text":"(کہ وہ دن آ کر رہے گا) جس دن زمین کو بھونچال آئے گا"},{"number":7,"text":"پھر اس کے پیچھے اور (بھونچال) آئے گا"},{"number":8,"text":"اس دن (لوگوں) کے دل خائف ہو رہے ہوں گے"},{"number":9,"text":"اور آنکھیں جھکی ہوئی"},{"number":10,"text":"(کافر) کہتے ہیں کیا ہم الٹے پاؤں پھر لوٹ جائیں گے"},{"number":11,"text":"بھلا جب ہم کھوکھلی ہڈیاں ہو جائیں گے (تو پھر زندہ کئے جائیں گے)"},{"number":12,"text":"کہتے ہیں کہ یہ لوٹنا تو (موجب) زیاں ہے"},{"number":13,"text":"وہ تو صرف ایک ڈانٹ ہوگی"},{"number":14,"text":"اس وقت وہ (سب) میدان (حشر) میں آ جمع ہوں گے"},{"number":15,"text":"بھلا تم کو موسیٰ کی حکایت پہنچی ہے"},{"number":16,"text":"جب اُن کے پروردگار نے ان کو پاک میدان (یعنی) طویٰ میں پکارا"},{"number":17,"text":"(اور حکم دیا) کہ فرعون کے پاس جاؤ وہ سرکش ہو رہا ہے"},{"number":18,"text":"اور (اس سے) کہو کہ کیا تو چاہتا ہے کہ پاک ہو جائے؟"},{"number":19,"text":"اور میں تجھے تیرے پروردگار کا رستہ بتاؤں تاکہ تجھ کو خوف (پیدا) ہو"},{"number":20,"text":"غرض انہوں نے اس کو بڑی نشانی دکھائی"},{"number":21,"text":"مگر اس نے جھٹلایا اور نہ مانا"},{"number":22,"text":"پھر لوٹ گیا اور تدبیریں کرنے لگا"},{"number":23,"text":"اور (لوگوں کو) اکٹھا کیا اور پکارا"},{"number":24,"text":"کہنے لگا کہ تمہارا سب سے بڑا مالک میں ہوں"},{"number":25,"text":"تو خدا نے اس کو دنیا اور آخرت (دونوں) کے عذاب میں پکڑ لیا"},{"number":26,"text":"جو شخص (خدا سے) ڈر رکھتا ہے اس کے لیے اس (قصے) میں عبرت ہے"},{"number":27,"text":"بھلا تمہارا بنانا آسان ہے یا آسمان کا؟ اسی نے اس کو بنایا"},{"number":28,"text":"اس کی چھت کو اونچا کیا اور پھر اسے برابر کر دیا"},{"number":29,"text":"اور اسی نے رات کو تاریک بنایا اور (دن کو) دھوپ نکالی"},{"number":30,"text":"اور اس کے بعد زمین کو پھیلا دیا"},{"number":31,"text":"اسی نے اس میں سے اس کا پانی نکالا اور چارا اگایا"},{"number":32,"text":"اور اس پر پہاڑوں کابوجھ رکھ دیا"},{"number":33,"text":"یہ سب کچھ تمہارے اور تمہارے چارپایوں کے فائدے کے لیے (کیا)"},{"number":34,"text":"تو جب بڑی آفت آئے گی"},{"number":35,"text":"اس دن انسان اپنے کاموں کو یاد کرے گا"},{"number":36,"text":"اور دوزخ دیکھنے والے کے سامنے نکال کر رکھ دی جائے گی"},{"number":37,"text":"تو جس نے سرکشی کی"},{"number":38,"text":"اور دنیا کی زندگی کو مقدم سمجھا"},{"number":39,"text":"اس کا ٹھکانہ دوزخ ہے"},{"number":40,"text":"اور جو اپنے پروردگار کے سامنے کھڑے ہونے سے ڈرتا اور جی کو خواہشوں سے روکتا رہا"},{"number":41,"text":"اس کا ٹھکانہ بہشت ہے"},{"number":42,"text":"(اے پیغمبر، لوگ) تم سے قیامت کے بارے میں پوچھتے ہیں کہ اس کا وقوع کب ہو گا؟"},{"number":43,"text":"سو تم اس کے ذکر سے کس فکر میں ہو"},{"number":44,"text":"اس کا منتہا (یعنی واقع ہونے کا وقت) تمہارے پروردگار ہی کو (معلوم ہے)"},{"number":45,"text":"جو شخص اس سے ڈر رکھتا ہے تم تو اسی کو ڈر سنانے والے ہو"},{"number":46,"text":"جب وہ اس کو دیکھیں گے (تو ایسا خیال کریں گے) کہ گویا (دنیا میں صرف) ایک شام یا صبح رہے تھے"}]}