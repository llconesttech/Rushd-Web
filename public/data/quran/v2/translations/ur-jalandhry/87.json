{"number":87,"edition":"ur.jalandhry","ayahs":[{"number":1,"text":"(اے پیغمبر) اپنے پروردگار جلیل الشان کے نام کی تسبیح کرو"},{"number":2,"text":"جس نے (انسان کو) بنایا پھر (اس کے اعضاء کو) درست کیا"},{"number":3,"text":"اور جس نے (اس کا) اندازہ ٹہرایا (پھر اس کو) رستہ بتایا"},{"number":4,"text":"اور جس نے چارہ اگایا"},{"number":5,"text":"پھر اس کو سیاہ رنگ کا کوڑا کر دیا"},{"number":6,"text":"ہم تمہیں پڑھا دیں گے کہ تم فراموش نہ کرو گے"},{"number":7,"text":"مگر جو خدا چاہے۔ وہ کھلی بات کو بھی جانتا ہے اور چھپی کو بھی"},{"number":8,"text":"ہم تم کو آسان طریقے کی توفیق دیں گے"},{"number":9,"text":"سو جہاں تک نصیحت (کے) نافع (ہونے کی امید) ہو نصیحت کرتے رہو"},{"number":10,"text":"جو خوف رکھتا ہے وہ تو نصیحت پکڑے گا"},{"number":11,"text":"اور (بےخوف) بدبخت پہلو تہی کرے گا"},{"number":12,"text":"جو (قیامت کو) بڑی (تیز) آگ میں داخل ہو گا"},{"number":13,"text":"پھر وہاں نہ مرے گا اور نہ جئے گا"},{"number":14,"text":"بے شک وہ مراد کو پہنچ گیا جو پاک ہوا"},{"number":15,"text":"اور اپنے پروردگار کے نام کا ذکر کرتا رہا اور نماز پڑھتا رہا"},{"number":16,"text":"مگر تم لوگ تو دنیا کی زندگی کو اختیار کرتے ہو"},{"number":17,"text":"حالانکہ آخرت بہت بہتر اور پائندہ تر ہے"},{"number":18,"text":"یہ بات پہلے صحیفوں میں (مرقوم) ہے"},{"number":19,"text":"(یعنی) ابراہیم اور موسیٰ کے صحیفوں میں"}]}