{"number":82,"edition":"ur.jalandhry","ayahs":[{"number":1,"text":"جب آسمان پھٹ جائے گا"},{"number":2,"text":"اور جب تارے جھڑ پڑیں گے"},{"number":3,"text":"اور جب دریا بہہ (کر ایک دوسرے سے مل) جائیں گے"},{"number":4,"text":"اور جب قبریں اکھیڑ دی جائیں گی"},{"number":5,"text":"تب ہر شخص معلوم کرلے گا کہ اس نے آگے کیا بھیجا تھا اور پیچھے کیا چھوڑا تھا"},{"number":6,"text":"اے انسان تجھ کو اپنے پروردگار کرم گستر کے باب میں کس چیز نے دھوکا دیا"},{"number":7,"text":"(وہی تو ہے) جس نے تجھے بنایا اور (تیرے اعضا کو) ٹھیک کیا اور (تیرے قامت کو) معتدل رکھا"},{"number":8,"text":"اور جس صورت میں چاہا تجھے جوڑ دیا"},{"number":9,"text":"مگر ہیہات تم لوگ جزا کو جھٹلاتے ہو"},{"number":10,"text":"حالانکہ تم پر نگہبان مقرر ہیں"},{"number":11,"text":"عالی قدر (تمہاری باتوں کے) لکھنے والے"},{"number":12,"text":"جو تم کرتے ہو وہ اسے جانتے ہیں"},{"number":13,"text":"بے شک نیکوکار نعمتوں (کی بہشت) میں ہوں گے۔"},{"number":14,"text":"اور بدکردار دوزخ میں"},{"number":15,"text":"(یعنی) جزا کے دن اس میں داخل ہوں گے"},{"number":16,"text":"اور اس سے چھپ نہیں سکیں گے"},{"number":17,"text":"اور تمہیں کیا معلوم کہ جزا کا دن کیسا ہے؟"},{"number":18,"text":"پھر تمہیں کیا معلوم کہ جزا کا دن کیسا ہے؟"},{"number":19,"text":"جس روز کوئی کسی کا بھلا نہ کر سکے گا اور حکم اس روز خدا ہی کا ہو گا"}]}