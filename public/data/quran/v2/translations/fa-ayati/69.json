{"number":69,"edition":"fa.ayati","ayahs":[{"number":1,"text":"آن روز بر حق"},{"number":2,"text":"چيست آن روز بر حق؟"},{"number":3,"text":"و چه دانى كه آن روز بر حق چيست؟"},{"number":4,"text":"قوم ثمود و عاد روز رستاخيز را دروغ انگاشتند"},{"number":5,"text":"اما قوم ثمود به آن بانگ سهمگين هلاك شدند"},{"number":6,"text":"و اما قوم عاد با وزش باد صُرصر به هلاكت رسيدند"},{"number":7,"text":"آن عذاب را هفت شب و هشت روز پى در پى بر آنان بگماشت. آن قوم را چون تنه‌هاى پوسيده خرما مى‌ديدى كه افتاده‌اند و مُرده‌اند"},{"number":8,"text":"آيا كسى را مى‌بينى كه از آنها بر جاى مانده باشد؟"},{"number":9,"text":"و فرعون و مردمى كه پيش از او بودند و نيز مردم مُؤتفكَه گناهكار آمدند"},{"number":10,"text":"فرستاده پروردگارشان را نافرمانى كردند و خدا نيز آنان را به سختى فرو گرفت"},{"number":11,"text":"چون آب طغيان كرد، شما را به كشتى سوار كرديم"},{"number":12,"text":"تا آن را مايه اندرزتان گردانيم و گوش نگه‌دارنده اندرز آن را فرا گيرد"},{"number":13,"text":"چون يك بار در صور دميده شود،"},{"number":14,"text":"و زمين و كوه‌ها را برگيرند و يكباره در هم كوبند،"},{"number":15,"text":"آن روز آن حادثه به وقوع پيوسته باشد"},{"number":16,"text":"و آسمان كه در آن روز سست شده است، بشكافد"},{"number":17,"text":"و فرشتگان در اطراف آسمان باشند. و در آن روز هشت تن از آنها عرش پروردگارت را بر فراز سرشان حمل مى‌كنند"},{"number":18,"text":"آن روز شما را پيش آورند و هيچ چيز شما نهان نماند"},{"number":19,"text":"اما هر كس كه نامه اعمالش را به دست راستش دهند، مى‌گويد: نامه مرا بگيريد و بخوانيد"},{"number":20,"text":"من يقين داشتم كه حساب خود را خواهم ديد"},{"number":21,"text":"پس او در يك زندگى پسنديده و خوش خواهد بود،"},{"number":22,"text":"در بهشتى برين،"},{"number":23,"text":"كه ميوه‌هايش در دسترس باشد"},{"number":24,"text":"بخوريد و بياشاميد، گوارا باد شما را. اينها پاداش اعمالى است كه در ايام گذشته به جاى مى‌آورده‌ايد"},{"number":25,"text":"اما آن كس كه نامه اعمالش را به دست چپش دهند مى‌گويد: اى كاش نامه مرا به دست من نداده بودند،"},{"number":26,"text":"و ندانسته بودم كه حساب من چيست،"},{"number":27,"text":"اى كاش همان مرگ مى‌بود و بس،"},{"number":28,"text":"دارايى من مرا سود نبخشيد،"},{"number":29,"text":"قدرت من از دست من برفت"},{"number":30,"text":"بگيريدش، زنجيرش كنيد"},{"number":31,"text":"و به جهنمش بكشيد"},{"number":32,"text":"و او را با زنجيرى به درازاى هفتاد ذراع بكشيد"},{"number":33,"text":"زيرا به خداى بزرگ ايمان نداشت"},{"number":34,"text":"و به طعام‌دادن به مسكينان كسى را ترغيب نمى‌كرد"},{"number":35,"text":"در آن روز، در آنجا هيچ دوستى نخواهد داشت"},{"number":36,"text":"طعامش چيزى جز چرك و خون اهل دوزخ نيست"},{"number":37,"text":"تنها خطاكاران از آن طعام مى‌خورند"},{"number":38,"text":"پس سوگند به آنچه مى‌بينيد،"},{"number":39,"text":"و آنچه نمى‌بينيد،"},{"number":40,"text":"كه اين سخن فرستاده‌اى بزرگوار است،"},{"number":41,"text":"نه سخن شاعرى. چه اندك ايمان مى‌آوريد"},{"number":42,"text":"و نيز سخن كاهنى نيست. چه اندك پند مى‌گيريد"},{"number":43,"text":"از جانب پروردگار جهانيان نازل شده است"},{"number":44,"text":"اگر پيامبر پاره‌اى سخنان را به افترا بر ما مى‌بست،"},{"number":45,"text":"با قدرت او را فرومى‌گرفتيم،"},{"number":46,"text":"سپس رگ دلش را پاره مى‌كرديم،"},{"number":47,"text":"و هيچ يك از شما را توان آن نبود كه مانع شود"},{"number":48,"text":"و قرآن براى پرهيزگاران پندى است"},{"number":49,"text":"ما مى‌دانيم كه از ميان شما كسانى هستند كه تكذيب مى‌كنند"},{"number":50,"text":"و قرآن كافران را مايه حسرت است"},{"number":51,"text":"و آن سخن حق و يقين است"},{"number":52,"text":"پس به نام پروردگار بزرگت تسبيح بگوى"}]}