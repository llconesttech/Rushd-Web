{"number":71,"edition":"fa.ayati","ayahs":[{"number":1,"text":"ما نوح را به سوى قومش فرستاديم كه: قوم خود را پيش از آنكه عذابى دردآور بر سرشان فرودآيد، بيم ده"},{"number":2,"text":"گفت: اى قوم من، من بيم‌دهنده‌اى روشنگرم،"},{"number":3,"text":"خدا را بپرستيد، و از او بترسيد و از من اطاعت كنيد،"},{"number":4,"text":"تا گناهانتان را بيامرزد، و شما را تا مدتى معين مهلت دهد؛ زيرا آن مدت خدايى چون به سر آيد -اگر بدانيد- ديگر به تأخير نيفتد"},{"number":5,"text":"گفت: اى پروردگار من، من قوم خود را شب و روز دعوت كردم،"},{"number":6,"text":"و دعوت من جز به فرارشان نيفزود"},{"number":7,"text":"و من هر بار كه دعوتشان كردم تا تو آنها را بيامرزى، انگشتها در گوشهاى خود كردند و جامه در سر كشيدند و پاى فشردند و هر چه بيشتر سركشى كردند"},{"number":8,"text":"پس به آواز بلند دعوتشان كردم"},{"number":9,"text":"باز به آشكار گفتم و در نهان گفتم"},{"number":10,"text":"سپس گفتم: از پروردگارتان آمرزش بخواهيد كه او آمرزنده است،"},{"number":11,"text":"تا از آسمان برايتان پى‌درپى باران فرستد،"},{"number":12,"text":"و شما را به اموال و فرزندان مدد كند و برايتان بستانها و نهرها بيافريند"},{"number":13,"text":"شما را چه مى‌شود كه از شكوه خداوند نمى‌ترسيد،"},{"number":14,"text":"حال آنكه شما را به گونه‌هاى مختلف بيافريد"},{"number":15,"text":"آيا نمى‌بينيد چگونه خدا هفت آسمان طبقه طبقه را بيافريد؟"},{"number":16,"text":"و ماه را روشنى آنها، و خورشيد را چراغشان گردانيد"},{"number":17,"text":"و خدا شما را چون نباتى از زمين برويانيد"},{"number":18,"text":"باز شما را بدان باز مى‌گرداند و باز از آن بيرون مى‌آورد"},{"number":19,"text":"و خدا زمين را چون فرشى برايتان بگسترد،"},{"number":20,"text":"تا بر راه‌هاى پهناور آن برويد"},{"number":21,"text":"نوح گفت: اى پروردگار من، آنها فرمان من نبردند، و از كسى پيروى كردند كه مال و فرزندش جز به زيانش نيفزود"},{"number":22,"text":"مكر كردند - مكرى بزرگ"},{"number":23,"text":"و گفتند: خدايانتان را وامگذاريد. وَدّ و سُواع و يَغوث و يَعوق و نَسر را ترك مكنيد"},{"number":24,"text":"بسيارى را گمراه كردند و تو جز بر گمراهى ستمكاران ميفزاى"},{"number":25,"text":"به كيفر گناهانشان غرقه شدند و به آتش رفتند و جز خدا براى خود يارى نيافتند"},{"number":26,"text":"و نوح گفت: اى پروردگار من، بر روى زمين هيچ يك از كافران را مگذار،"},{"number":27,"text":"كه اگر بگذاريشان، بندگانت را گمراه مى‌كنند و جز فرزندانى فاجر و كافر نياورند"},{"number":28,"text":"اى پروردگار من، مرا و پدر و مادرم را و هر كه را با ايمان به خانه من وارد شود و نيز مردان مؤمن و زنان مؤمن را بيامرز و ستمكاران را جز به هلاكتشان ميفزاى"}]}