{"number":52,"edition":"fa.ayati","ayahs":[{"number":1,"text":"قسم به كوه طور،"},{"number":2,"text":"و قسم به كتاب نوشته شده،"},{"number":3,"text":"در صفحه‌اى گشاده،"},{"number":4,"text":"و قسم به بيت المعمور،"},{"number":5,"text":"و قسم به اين سقف برافراشته،"},{"number":6,"text":"و قسم به درياى مالامال،"},{"number":7,"text":"كه عذاب پروردگارت واقع شدنى است"},{"number":8,"text":"و آن را دفع‌كننده‌اى نيست"},{"number":9,"text":"روزى كه آسمان سخت بچرخد،"},{"number":10,"text":"و كوه‌ها به شتاب روان شوند،"},{"number":11,"text":"پس در آن روز، واى بر تكذيب‌كنندگان"},{"number":12,"text":"آنان كه سرگرم كارهاى باطل خويشند"},{"number":13,"text":"روزى كه آنها را به قهر به جانب جهنم كشند"},{"number":14,"text":"اين است آن آتشى كه دروغش مى‌انگاشتيد"},{"number":15,"text":"آيا اين جادوست يا شما نمى‌بينيد؟"},{"number":16,"text":"به آتش درآييد. خواه بر آن صبر كنيد يا صبر نكنيد، تفاوتى نكند. شما را در برابر كارهايى كه مى‌كرده‌ايد، كيفر مى‌دهند"},{"number":17,"text":"پرهيزگاران در بهشتها و نعمتند"},{"number":18,"text":"از آنچه پروردگارشان به آنها داده است شادمانند، و خدا آنها را از عذاب جهنم نگه داشته است"},{"number":19,"text":"به پاداش كارهايى كه كرده‌ايد بخوريد و بياشاميد. گوارايتان باد"},{"number":20,"text":"بر آن تختهاى كنار هم چيده، تكيه مى‌زنند. حوريان را همسرشان مى‌گردانيم"},{"number":21,"text":"كسانى كه خود ايمان آوردند و فرزندانشان در ايمان، پيرويشان كردند. فرزندانشان را به آنها ملحق مى‌كنيم و از پاداش عملشان هيچ نمى‌كاهيم كه هر كسى در گرو كار خويشتن است"},{"number":22,"text":"و پيوسته از هر گونه كه بخواهند، ميوه و گوشت، عطايشان مى‌كنيم"},{"number":23,"text":"در آنجا جام مى‌دهند و جام مى‌ستانند، كه در آن نه سخن بيهوده باشد و نه ارتكاب گناه"},{"number":24,"text":"غلامانشان چون مرواريد پنهان در صدف، به گردشان مى‌چرخند"},{"number":25,"text":"پرسش‌كنان روى به يكديگر مى‌كنند؛"},{"number":26,"text":"مى‌گويند: پيش از اين در ميان كسانمان، تنها ما از خدا مى‌ترسيديم"},{"number":27,"text":"پس خدا بر ما منت نهاد و ما را از عذاب سموم نگه داشت"},{"number":28,"text":"ما پيش از اين او را مى‌خوانديم، كه او احسان‌كننده و مهربان است"},{"number":29,"text":"پندشان ده، كه تو به بركت نعمت پروردگارت نه كاهن هستى و نه مجنون"},{"number":30,"text":"يا مى‌گويند: شاعرى است و ما براى وى منتظر حوادث روزگاريم"},{"number":31,"text":"بگو: شما منتظر بمانيد كه من نيز با شما انتظار مى‌كشم"},{"number":32,"text":"آيا آنان را رؤياهايشان به اين پندارها كشانده يا خود مردمى طاغى هستند"},{"number":33,"text":"يا مى‌گويند: قرآن را خود ساخته است. نه، آنها ايمان نمى‌آورند"},{"number":34,"text":"اگر راست مى‌گويند، سخنى مانند آن بياورند"},{"number":35,"text":"آيا بى‌هيچ خالقى پديد آمده‌اند يا خود خالق خويشند؟"},{"number":36,"text":"يا آسمانها و زمين را خلق كرده‌اند؟ نه، به يقين نرسيده‌اند"},{"number":37,"text":"يا خزاين پروردگارت نزد آنهاست؟ يا بر چيزى تسلط يافته‌اند،"},{"number":38,"text":"يا نردبامى دارند كه از آن بالا مى‌روند و گوش فرامى‌دهند؟ پس آن كه گوش فراداده حجتى آشكار بياورد"},{"number":39,"text":"يا خداوند را دختران است و شما را پسران؟"},{"number":40,"text":"يا از آنها مزدى مى‌طلبى و پرداخت غرامت بر آنها دشوار است؟"},{"number":41,"text":"يا علم غيب مى‌دانند و مى‌نويسند؟"},{"number":42,"text":"يا مى‌خواهند حيلتى كنند؟ اما كافران خود به حيلت گرفتارند"},{"number":43,"text":"يا آنها را خدايى است جز خداى يكتا؟ منزه است خداى يكتا از هر چه شريكش مى‌سازند"},{"number":44,"text":"اگر بنگرند كه قطعه‌اى از آسمان فرومى‌افتد، مى‌گويند: ابرى است متراكم"},{"number":45,"text":"پس آنها را واگذار تا روزى را كه در آن به هلاكت مى‌رسند بنگرند؛"},{"number":46,"text":"روزى كه مكرشان هيچ به حالشان سود نكند و كس به ياريشان برنخيزد"},{"number":47,"text":"براى كسانى كه ستم مى‌كنند، باز هم عذابى است جز اين عذاب، ولى بيشترينشان نمى‌دانند"},{"number":48,"text":"در برابر فرمان پروردگارت شكيبا باش كه تو تحت نظر مايى. و هنگامى كه برخاستى، به ستايش پرردگارت تسبيح گوى"},{"number":49,"text":"و تسبيح گوى در پاره‌اى از شب و به هنگام ناپديد شدن ستارگان"}]}