{"number":91,"edition":"fa.ayati","ayahs":[{"number":1,"text":"سوگند به آفتاب و روشنى‌اش به هنگام چاشت،"},{"number":2,"text":"و سوگند به ماه چون از پى آن برآيد،"},{"number":3,"text":"و سوگند به روز چون گيتى را روشن كند،"},{"number":4,"text":"و سوگند به شب چون فرو پوشدش،"},{"number":5,"text":"و سوگند به آسمان و آن كه آن را بر آورده،"},{"number":6,"text":"و سوگند به زمين و آن كه آن را بگسترده،"},{"number":7,"text":"و سوگند به نفس و آن كه نيكويش بيافريده"},{"number":8,"text":"سپس بديها و پرهيزگاريهايش را به او الهام كرده"},{"number":9,"text":"كه: هر كه در پاكى آن كوشيد رستگار شد،"},{"number":10,"text":"و هر كه در پليدى‌اش فرو پوشيد نوميد گرديد"},{"number":11,"text":"قوم ثمود از روى سركشى تكذيب كردند"},{"number":12,"text":"آنگاه كه شقى ترينشان برخاست"},{"number":13,"text":"پيامبر خدا به آنها گفت كه ماده‌شتر خدا را با آبشخورش واگذاريد"},{"number":14,"text":"تكذيبش كردند و شتر را پى كردند. پس پروردگارشان به سبب گناهشان بر سرشان عذاب آورد و با خاك يكسان ساخت"},{"number":15,"text":"و او از سرانجام آن بيمناك نشد"}]}