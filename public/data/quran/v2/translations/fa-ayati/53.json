{"number":53,"edition":"fa.ayati","ayahs":[{"number":1,"text":"قسم به آن ستاره چون پنهان شد،"},{"number":2,"text":"كه يار شما نه گمراه شده و نه به راه كج رفته است"},{"number":3,"text":"و سخن از روى هوى نمى‌گويد"},{"number":4,"text":"نيست اين سخن جز آنچه بدو وحى مى‌شود"},{"number":5,"text":"او را آن فرشته بس نيرومند تعليم داده است"},{"number":6,"text":"صاحب نيرويى كه استيلا يافت،"},{"number":7,"text":"و او به كناره بلند آسمان بود"},{"number":8,"text":"سپس نزديك شد و بسيار نزديك شد،"},{"number":9,"text":"تا به قدر دو كمان، يا نزديك‌تر"},{"number":10,"text":"و خدا به بنده خود هر چه بايد وحى كند وحى كرد"},{"number":11,"text":"دل آنچه را كه ديد دروغ نشمرد"},{"number":12,"text":"آيا در آنچه مى‌بيند با او جدال مى‌كنيد؟"},{"number":13,"text":"او را ديگر بار هم بديد،"},{"number":14,"text":"نزد سدرةالمنتهى،"},{"number":15,"text":"كه آرامگاه بهشت نزد آن درخت است"},{"number":16,"text":"وقتى كه سدره را چيزى در خود مى‌پوشيد،"},{"number":17,"text":"چشم خطا نكرد و از حد درنگذشت"},{"number":18,"text":"هر آينه پاره‌اى از آيات بزرگ پروردگارش را بديد"},{"number":19,"text":"آيا لات و عُزا را ديده‌ايد؟"},{"number":20,"text":"و مَنات آن بت سومى ديگر را؟"},{"number":21,"text":"آيا شما را پسر باشد و او را دختر؟"},{"number":22,"text":"اين تقسيمى است خلاف عدالت"},{"number":23,"text":"اينها چيزى نيستند جز نامهايى كه خود و پدرانتان به آنها داده‌ايد. و خداوند هيچ دليلى بر آنها نفرستاده است. تنها از پى گمان و هواى نفس خويش مى‌روند و حال آنكه از جانب خدا راهنماييشان كرده‌اند"},{"number":24,"text":"آيا هر چه آدمى آرزو كند برايش حاصل است؟"},{"number":25,"text":"هم آخرت و هم دنيا از آن خداست"},{"number":26,"text":"و چه بسيار فرشتگان در آسمانند كه شفاعتشان هيچ سود ندهد، مگر از آن پس كه خدا براى هر كه خواهد رخصت دهد و خشنود باشد"},{"number":27,"text":"آنان كه به آخرت ايمان ندارند فرشتگان را به نامهاى زنان مى‌نامند"},{"number":28,"text":"اينان را بدانچه مى‌گويند هيچ دانشى نيست. تنها از پندار خود پيروى مى‌كنند و پندار براى شناخت حقيقت كافى نيست"},{"number":29,"text":"پس تو نيز از كسى كه از سخن ما رويگردان مى‌شود و جز زندگى دنيوى را نمى‌جويد اعراض كن"},{"number":30,"text":"منتهاى دانششان همين است. پروردگار تو به آن كه از طريق او گمراه مى‌شود يا به راه هدايت مى‌افتد داناتر است"},{"number":31,"text":"از آنِ خداست هر چه در آسمانها و هر چه در زمين است تا بدكاران را در برابر اعمالشان كيفر دهد و نيكوكاران را به كردار نيكشان پاداش"},{"number":32,"text":"كسانى كه از گناهان بزرگ و زشتيها اجتناب مى‌كنند -جز آنكه گناهى كوچك از آنها سرزند- بدانند كه آمرزش پروردگار تو وسيع است و او به شما، آنگاه كه از زمين بيافريدتان و آنگاه كه در شكم مادرتان پنهان بوديد، آگاه‌تر است. خويشتن را بى‌گناه مدانيد. اوست كه پرهيزگار را بهتر مى‌شناسد"},{"number":33,"text":"آيا آن را كه از تو رويگردان شد ديدى؟"},{"number":34,"text":"اندك مى‌بخشيد و در انفاق بخل مى‌ورزيد"},{"number":35,"text":"آيا علم غيب دارد و مى‌بيند؟"},{"number":36,"text":"يا از آنچه در صحيفه‌هاى موسى آمده بى‌خبر مانده است؟"},{"number":37,"text":"يا از ابراهيم، كه حق رسالت را ادا كرد؟"},{"number":38,"text":"كه هيچ كس بار گناه ديگرى را برندارد؟"},{"number":39,"text":"و اينكه: براى مردم پاداشى جز آنچه خود كرده‌اند نيست؟"},{"number":40,"text":"و زودا كه كوشش او در نظر آيد"},{"number":41,"text":"سپس به او پاداشى تمام دهند"},{"number":42,"text":"و پايان راه همه، پروردگار توست"},{"number":43,"text":"و اوست كه مى‌خنداند و مى‌گرياند"},{"number":44,"text":"و اوست كه مى‌ميراند و زنده مى‌كند"},{"number":45,"text":"و اوست كه جفتهاى نر و ماده را آفريده است،"},{"number":46,"text":"از نطفه، آنگاه كه در رحم ريخته مى‌شود"},{"number":47,"text":"و بر خداوند است كه آن را بار ديگر زنده كند"},{"number":48,"text":"و اوست كه بى‌نياز كند و روزى دهد"},{"number":49,"text":"و اوست پرردگار ستاره شِعرى"},{"number":50,"text":"و اوست كه عاد، آن قوم پيشين را هلاك كرد،"},{"number":51,"text":"و از ثمود هيچ باقى نگذاشت"},{"number":52,"text":"و پيش از آنها قوم نوح را، كه ستمكارتر و سركش‌تر بودند،"},{"number":53,"text":"و نيز مؤتفكه را نابود كرد"},{"number":54,"text":"و فروپوشيد آن قوم را، هر چه بايد فروپوشد"},{"number":55,"text":"پس به كدام يك از نعمتهاى پروردگارت شك مى‌كنى؟"},{"number":56,"text":"اين بيم‌دهنده‌اى است همانند بيم‌دهندگان پيشين"},{"number":57,"text":"قيامت فرا رسيد"},{"number":58,"text":"كس جز خداوند آشكارش نكند"},{"number":59,"text":"آيا از اين سخن در شگفت افتاده‌ايد؟"},{"number":60,"text":"و مى‌خنديد و نمى‌گرييد؟"},{"number":61,"text":"و شما غافل شده‌ايد"},{"number":62,"text":"پس خدا را سجده كنيد و او را بپرستيد"}]}