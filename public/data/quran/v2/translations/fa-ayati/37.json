{"number":37,"edition":"fa.ayati","ayahs":[{"number":1,"text":"سوگند به آن فرشتگان كه براى نيايش صف بسته‌اند،"},{"number":2,"text":"سوگند به آن فرشتگان كه ابرها را مى‌رانند،"},{"number":3,"text":"سوگند به آن فرشتگان كه ذكر خدا را مى‌خوانند،"},{"number":4,"text":"كه خداى شما خدايى يكتاست"},{"number":5,"text":"پروردگار آسمانها و زمين است و هر چه در ميان آنهاست. و پروردگار مشرقهاست"},{"number":6,"text":"ما آسمان فرودين را به زينت ستارگان بياراستيم"},{"number":7,"text":"و از هر شيطان نافرمان نگه داشتيم"},{"number":8,"text":"تا سخن ساكنان عالم بالا را نشنوند و از هر سوى رانده شوند"},{"number":9,"text":"تا دور گردند و براى آنهاست عذابى دايم"},{"number":10,"text":"مگر آن شيطان كه ناگهان چيزى بربايد و ناگهان شهابى ثاقب دنبالش كند"},{"number":11,"text":"پس، از كافران بپرس كه آيا آفرينش آنها دشوارتر است يا آنچه ما آفريده‌ايم. ما آنها را از گِلى چسبنده آفريده‌ايم"},{"number":12,"text":"تو در شگفت شدى و آنها مسخره مى‌كنند"},{"number":13,"text":"و چون به آنها پند داده شود، پند نمى‌پذيرند"},{"number":14,"text":"و چون آيه‌اى ببينند، از يكديگر مى‌خواهند تا به ريشخندش گيرند"},{"number":15,"text":"و مى‌گويند: اين چيزى جز جادويى آشكار نيست،"},{"number":16,"text":"آيا وقتى كه ما مُرديم و خاك و استخوان شديم ما را زنده مى‌كنند؟"},{"number":17,"text":"يا نياكان ما را؟"},{"number":18,"text":"بگو: بلى، و شما خوار و بيچاره مى‌شويد"},{"number":19,"text":"و آنان خود خواهند ديد كه به يك فرمان همه را زنده مى‌كنند"},{"number":20,"text":"مى‌گويند: واى بر ما، اين همان روز جزاست"},{"number":21,"text":"اين همان روز داورى است كه دروغش مى‌پنداشتيد"},{"number":22,"text":"آنان را كه ستم مى‌كردند و همپايگانشان و آنهايى را كه به جاى خداى يكتا مى‌پرستيدند گرد آوريد"},{"number":23,"text":"همه را به راه جهنم راه بنماييد"},{"number":24,"text":"و نگه داريدشان، بايد بازخواست شوند"},{"number":25,"text":"چرا يكديگر را يارى نمى‌كنيد؟"},{"number":26,"text":"نه، امروز همه تسليم‌شوندگانند"},{"number":27,"text":"و آنگاه روى به يكديگر كنند و بپرسند"},{"number":28,"text":"گويند: شما بوديد كه از در نيكخواهى بر ما درمى‌آمديد"},{"number":29,"text":"گويند: نه، شما ايمان نياورده بوديد"},{"number":30,"text":"ما را بر شما هيچ تسلطى نبود. شما خود مردمانى نافرمان بوديد"},{"number":31,"text":"گفته پروردگارمان بر ما ثابت شد. اكنون بايد بچشيم"},{"number":32,"text":"ما شما را گمراه كرديم و خود نيز گمراه بوديم"},{"number":33,"text":"در آن روز، همه در عذاب شريكند"},{"number":34,"text":"ما با مجرمان چنين مى‌كنيم"},{"number":35,"text":"چون به آنان گفته مى‌شد كه جز خداى يكتا خدايى نيست تكبر مى‌كردند،"},{"number":36,"text":"و مى‌گفتند: آيا به خاطر شاعر ديوانه‌اى خدايانمان را ترك گوييم؟"},{"number":37,"text":"نه، آن پيامبر حق را آورد و پيامبران پيشين را تصديق كرد"},{"number":38,"text":"شما عذاب دردآور را خواهيد چشيد"},{"number":39,"text":"جز در برابر اعمالتان كيفر نخواهيد ديد"},{"number":40,"text":"مگر بندگان مخلص خدا،"},{"number":41,"text":"كه آنها راست رزقى معين،"},{"number":42,"text":"از ميوه‌ها، و گرامى داشتگانند؛"},{"number":43,"text":"در بهشتهاى پرنعمت،"},{"number":44,"text":"بر تختهايى كه رو به روى هم‌اند"},{"number":45,"text":"و جامى از چشمه خوشگوار ميانشان به گردش درآيد،"},{"number":46,"text":"سفيد است و نوشندگانش را لذت‌بخش،"},{"number":47,"text":"نه عقل از آن تباهى گيرد و نه نوشنده مست شود"},{"number":48,"text":"زنانى درشت چشم كه تنها به شوهران خود نظر دارند، همدم آنهايند"},{"number":49,"text":"همانند تخم مرغهايى دور از دسترس"},{"number":50,"text":"رو به يكديگر كنند و به گفت و گو پردازند"},{"number":51,"text":"يكى از آنها گويد: مرا همنشينى بود،"},{"number":52,"text":"كه مى‌گفت: آيا تو از آنها هستى كه تصديق مى‌كنند؟"},{"number":53,"text":"آيا آنگاه كه مُرديم و خاك و استخوان شديم، كيفرمان مى‌دهند؟"},{"number":54,"text":"گويد: مى‌توانيد از بالا بنگريد؟"},{"number":55,"text":"از بالا بنگرد و او را در ميان آتش دوزخ بيند"},{"number":56,"text":"گويدش: به خدا سوگند، نزديك بود كه مرا به هلاكت افكنى"},{"number":57,"text":"و اگر موهبت پروردگارم نبود، من نيز از احضارشدگان مى‌بودم"},{"number":58,"text":"آيا ما را مرگى نيست،"},{"number":59,"text":"جز آن مرگ نخستين؟ و ديگر عذابمان نمى‌كنند؟"},{"number":60,"text":"هر آينه اين است كاميابى بزرگ"},{"number":61,"text":"عمل‌كنندگان بايد براى چنين پاداشى عمل كنند"},{"number":62,"text":"آيا خورش را اين بهتر يا درخت زقوم؟"},{"number":63,"text":"ما آن درخت را براى ابتلاى ستمكاران پديد آورده‌ايم"},{"number":64,"text":"درختى است كه از اعماق جهنم مى‌رويد،"},{"number":65,"text":"ميوه‌اش همانند سر شياطين است،"},{"number":66,"text":"دوزخيان از آن مى‌خورند و شكم انباشته مى‌سازند،"},{"number":67,"text":"و بر سر آن آميزه‌اى از آب سوزان مى‌نوشند"},{"number":68,"text":"سپس بازگشتشان به همان جهنم است"},{"number":69,"text":"آنها پدران خود را پيش از خود گمراه يافتند،"},{"number":70,"text":"و بر پى ايشان شتابان مى‌روند"},{"number":71,"text":"و پيش از آنها بيشتر پيشينيان گمراه شدند"},{"number":72,"text":"و ما بيم‌دهندگانى به ميانشان فرستاديم"},{"number":73,"text":"پس بنگر كه سرانجام آن بيم‌يافتگان چگونه بود"},{"number":74,"text":"جز بندگان مخلص خدا"},{"number":75,"text":"نوح ما را ندا داد و ما چه نيك پاسخ‌دهنده‌اى بوديم"},{"number":76,"text":"او و كسانش را از اندوه بزرگ رهانيديم"},{"number":77,"text":"و فرزندانش را باقى گذاشتيم"},{"number":78,"text":"و نام نيك او را در نسلهاى بعد باقى نهاديم"},{"number":79,"text":"سلام بر نوح باد، در سراسر جهان"},{"number":80,"text":"ما نيكوكاران را چنين پاداش مى‌دهيم"},{"number":81,"text":"او از بندگان مؤمن ما بود"},{"number":82,"text":"سپس ديگران را غرقه ساختيم"},{"number":83,"text":"ابراهيم از پيروان او بود"},{"number":84,"text":"آنگاه كه با دلى رسته از ترديد روى به پروردگارش آورد"},{"number":85,"text":"به پدرش و قومش گفت: چه مى‌پرستيد؟"},{"number":86,"text":"آيا به جاى خداى يكتا، خدايان دروغين را مى‌خواهيد؟"},{"number":87,"text":"به پروردگار جهانيان چه گمان داريد؟"},{"number":88,"text":"نگاهى به ستارگان كرد،"},{"number":89,"text":"و گفت: من بيمارم"},{"number":90,"text":"از او رويگردان شدند و بازگشتند"},{"number":91,"text":"پنهانى نزد خدايانشان آمد و گفت: چيزى نمى‌خوريد؟"},{"number":92,"text":"چرا سخن نمى‌گوييد؟"},{"number":93,"text":"و در نهان، دستى به قوت بر آنها زد"},{"number":94,"text":"قومش شتابان نزدش آمدند"},{"number":95,"text":"گفت: آيا چيزهايى را كه خود مى‌تراشيد مى‌پرستيد؟"},{"number":96,"text":"خداى يكتاست كه شما و هر چه مى‌سازيد، آفريده است"},{"number":97,"text":"گفتند: برايش بنايى برآوريد و در آتشش اندازيد"},{"number":98,"text":"خواستند تا بدانديشى كنند، ما نيز آنها را زيردست گردانيديم"},{"number":99,"text":"گفت: من به سوى پروردگارم مى‌روم، او مرا راهنمايى خواهد كرد؛"},{"number":100,"text":"اى پروردگار من، مرا فرزندى صالح عطا كن"},{"number":101,"text":"پس او را به پسرى بردبار مژده داديم"},{"number":102,"text":"چون با پدر به جايى رسيد كه بايد به كار بپردازند، گفت: اى پسركم، در خواب ديده‌ام كه تو را ذبح مى‌كنم. بنگر كه چه مى‌انديشى. گفت: اى پدر، به هر چه مأمور شده‌اى عمل كن، كه اگر خدا بخواهد مرا از صابران خواهى يافت"},{"number":103,"text":"چون هر دو تسليم شدند و او را به پيشانى افكند،"},{"number":104,"text":"ما ندايش داديم: اى ابراهيم،"},{"number":105,"text":"خوابت را به حقيقت پيوستى. و ما نيكوكاران را چنين پاداش مى‌دهيم"},{"number":106,"text":"اين آزمايشى آشكارا بود"},{"number":107,"text":"و او را به ذبحى بزرگ بازخريديم"},{"number":108,"text":"و نام نيك او را در نسلهاى بعد باقى گذاشتيم"},{"number":109,"text":"سلام بر ابراهيم"},{"number":110,"text":"ما نيكوكاران را اينچنين پاداش مى‌دهيم"},{"number":111,"text":"او از بندگان مؤمن ما بود"},{"number":112,"text":"او را به اسحاق، پيامبرى شايسته، مژده داديم"},{"number":113,"text":"او و اسحاق را بركت داديم. و از فرزندانشان بعضى نيكوكار هستند و بعضى به آشكارا بر خود ستمكار"},{"number":114,"text":"ما به موسى و هارون نعمت داديم"},{"number":115,"text":"آن دو و مردمشان را از رنجى بزرگ نجات بخشيديم"},{"number":116,"text":"آنان را يارى داديم تا پيروز شدند"},{"number":117,"text":"و كتابى روشنگرشان داديم"},{"number":118,"text":"و به راه راست هدايتشان كرديم"},{"number":119,"text":"و نام نيكشان را در نسلهاى بعد باقى گذاشتيم"},{"number":120,"text":"سلام بر موسى و هارون"},{"number":121,"text":"ما نيكوكاران را اينچنين پاداش مى‌دهيم"},{"number":122,"text":"آن دو از بندگان مؤمن ما بودند"},{"number":123,"text":"و الياس از پيامبران بود"},{"number":124,"text":"به مردم خود گفت: آيا پروا نمى‌كنيد؟"},{"number":125,"text":"آيا بَعل را به خدايى مى‌خوانيد، و آن بهترين آفرينندگان را وامى‌گذاريد؟"},{"number":126,"text":"پروردگار شما و پروردگار نياكانتان، خداى يكتاست"},{"number":127,"text":"پس تكذيبش كردند و آنان از احضارشدگانند"},{"number":128,"text":"مگر بندگان مخلص خدا"},{"number":129,"text":"و نام نيك او را در نسلهاى بعد باقى گذاشتيم"},{"number":130,"text":"سلام بر خاندان الياس"},{"number":131,"text":"ما نيكوكاران را اينچنين پاداش مى‌دهيم"},{"number":132,"text":"او از بندگان مؤمن ما بود"},{"number":133,"text":"و لوط از پيامبران بود"},{"number":134,"text":"او و همه كسانش را نجات داديم"},{"number":135,"text":"مگر پيرزنى كه با مردم شهر بماند"},{"number":136,"text":"سپس ديگران را هلاك كرديم"},{"number":137,"text":"شما بر آنها مى‌گذريد، بامدادان،"},{"number":138,"text":"و شامگاهان. آيا تعقل نمى‌كنيد؟"},{"number":139,"text":"و يونس از پيامبران بود"},{"number":140,"text":"چون به آن كشتى پر از مردم گريخت،"},{"number":141,"text":"قرعه زدند و او در قرعه مغلوب شد"},{"number":142,"text":"ماهى ببلعيدش و او در خور سرزنش بود"},{"number":143,"text":"پس اگر نه از تسبيح‌گويان مى‌بود،"},{"number":144,"text":"تا روز قيامت در شكم ماهى مى‌ماند"},{"number":145,"text":"پس او را كه بيمار بود به خشكى افكنديم،"},{"number":146,"text":"و بر فراز سرش بوته كدويى رويانيديم"},{"number":147,"text":"و او را به رسالت بر صد هزار كس و بيشتر فرستاديم"},{"number":148,"text":"آنها ايمان آوردند و تا زنده بودند، برخورداريشان داديم"},{"number":149,"text":"از ايشان بپرس: آيا دختران از آن پروردگار تو باشند و پسران از آن ايشان؟"},{"number":150,"text":"آيا وقتى كه ما ملائكه را زن مى‌آفريديم آنها مى‌ديدند؟"},{"number":151,"text":"آگاه باش كه از دروغگوييشان است كه مى‌گويند"},{"number":152,"text":"خدا صاحب فرزند است. دروغ مى‌گويند"},{"number":153,"text":"آيا خدا دختران را بر پسران برترى داد؟"},{"number":154,"text":"شما را چه مى‌شود؟ چگونه قضاوت مى‌كنيد؟"},{"number":155,"text":"آيا نمى‌انديشيد؟"},{"number":156,"text":"يا بر ادعاى خود دليل روشنى داريد؟"},{"number":157,"text":"اگر راست مى‌گوييد كتابتان را بياوريد"},{"number":158,"text":"و ميان خدا و جنيان خويشاوندى قائل شدند و جنيان مى‌دانند كه احضارشدگانند"},{"number":159,"text":"از آن وصف كه مى‌آورند خدا منزه است"},{"number":160,"text":"مگر بندگان مخلص خدا"},{"number":161,"text":"شما و بتانى كه مى‌پرستيد،"},{"number":162,"text":"نتوانستيد مفتون بتان كنيد،"},{"number":163,"text":"مگر آن كس را كه راهى جهنم باشد"},{"number":164,"text":"و هيچ كس از ما نيست مگر آنكه جايى معين دارد"},{"number":165,"text":"هر آينه ما صف زدگانيم"},{"number":166,"text":"و هر آينه ما تسبيح‌گويندگانيم"},{"number":167,"text":"اگر چه مى‌گفتند"},{"number":168,"text":"اگر از پيشينيان نزد ما كتابى مانده بود،"},{"number":169,"text":"ما از بندگان مخلص خدا مى‌بوديم"},{"number":170,"text":"آنها به آن كتاب كافر شدند، و زودا كه خواهند فهميد"},{"number":171,"text":"ما در باره بندگانمان كه به رسالت مى‌فرستيم از پيش تصميم گرفته‌ايم،"},{"number":172,"text":"كه هر آينه آنان يارى مى‌شوند"},{"number":173,"text":"و لشكر ما خود غالبند"},{"number":174,"text":"پس تا مدتى از آنها روى بگردان"},{"number":175,"text":"عاقبتشان را ببين، آنها نيز خواهند ديد"},{"number":176,"text":"آيا عذاب ما را به شتاب مى‌طلبند؟"},{"number":177,"text":"چون عذاب به ساحتشان فراز آيد، اين بيم‌داده‌شدگان چه بامداد بدى خواهند داشت"},{"number":178,"text":"از آنها تا چندى روى بگردان"},{"number":179,"text":"پس عاقبتشان را ببين، آنها نيز خواهند ديد"},{"number":180,"text":"منزه است پروردگار تو -آن پروردگار پيروزمند- از هر چه به وصف او مى‌گويند"},{"number":181,"text":"سلام بر پيامبران،"},{"number":182,"text":"و حمد از آن پروردگار جهانيان است"}]}