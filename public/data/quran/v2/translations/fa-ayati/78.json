{"number":78,"edition":"fa.ayati","ayahs":[{"number":1,"text":"از چه چيز مى‌پرسند؟"},{"number":2,"text":"از آن خبر بزرگ،"},{"number":3,"text":"كه در آن اختلاف مى كنند"},{"number":4,"text":"آرى، به زودى خواهند دانست"},{"number":5,"text":"باز هم آرى، به زودى خواهند دانست"},{"number":6,"text":"آيا ما زمين را بسترى نساختيم؟"},{"number":7,"text":"و كوهها را ميخهايى؟"},{"number":8,"text":"و شما را جفت جفت آفريديم"},{"number":9,"text":"و خوابتان را آسايشتان گردانيديم"},{"number":10,"text":"و شب را پوششتان قرار داديم"},{"number":11,"text":"و روز را گاه طلب معيشت"},{"number":12,"text":"و بر فراز سرتان هفت آسمان استوار بنا كرديم"},{"number":13,"text":"و چراغى روشن آفريديم"},{"number":14,"text":"از ابرهاى باران‌زاى آبى فراوان نازل كرديم،"},{"number":15,"text":"تا بدان دانه و نبات برويانيم،"},{"number":16,"text":"و بستانهاى انبوه"},{"number":17,"text":"هر آينه روز داورى روزى است معين"},{"number":18,"text":"روزى كه در صور دميده شود و شما فوج‌فوج بياييد"},{"number":19,"text":"آسمان شكافته شود و هر شكاف درى باشد"},{"number":20,"text":"و كوه‌ها روان شوند، و سراب گردند"},{"number":21,"text":"جهنم در انتظار باشد"},{"number":22,"text":"طاغيان را بازگشتنگاهى است"},{"number":23,"text":"زمانى دراز در آنجا درنگ كنند"},{"number":24,"text":"نه خُنكى چشند و نه آب؛"},{"number":25,"text":"جز آب جوشان و خون و چرك"},{"number":26,"text":"اين كيفرى است برابر كردار"},{"number":27,"text":"زيرا آنان به روز حساب اميد نداشتند"},{"number":28,"text":"و آيات ما را به سختى تكذيب مى‌كردند"},{"number":29,"text":"و ما همه چيز را در كتابى شماره كرده‌ايم"},{"number":30,"text":"پس بچشيد كه جز به شكنجه شما نخواهيم افزود"},{"number":31,"text":"پرهيزگاران را جايى است در امان از هر آسيب؛"},{"number":32,"text":"بستانها و تاكستانها،"},{"number":33,"text":"و دخترانى همسال، با پستانهاى برآمده،"},{"number":34,"text":"و جامهاى پر"},{"number":35,"text":"نه سخن بيهوده شنوند و نه دروغ"},{"number":36,"text":"و اين پاداشى است كافى، از جانب پروردگارت"},{"number":37,"text":"پروردگار آسمانها و زمين و آنچه ميان آنهاست. آن خداى رحمان، كه كس را به او ياراى خطاب نباشد"},{"number":38,"text":"روزى كه روح و فرشتگان به صف مى‌ايستند، و كس سخن نمى‌گويد مگر آنكه خداى رحمان به او رخصت دهد و او سخن به صواب گويد"},{"number":39,"text":"آن روز روزى است آمدنى. پس هر كه خواهد به سوى پروردگارش بازگردد"},{"number":40,"text":"ما شما را از عذابى نزديك مى‌ترسانيم: روزى كه آدمى هر چه را پيشاپيش فرستاده است مى‌نگرد و كافر مى‌گويد: اى كاش من خاك مى‌بودم"}]}