{"number":80,"edition":"fa.ayati","ayahs":[{"number":1,"text":"روى را ترش كرد و سر برگردانيد"},{"number":2,"text":"چون آن نابينا به نزدش آمد"},{"number":3,"text":"و تو چه دانى، شايد كه او پاكيزه شود،"},{"number":4,"text":"يا پند گيرد و پند تو سودمندش افتد"},{"number":5,"text":"اما آن كه او توانگر است،"},{"number":6,"text":"تو روى خود بدو مى‌كنى"},{"number":7,"text":"و اگر هم پاك نگردد چيزى بر عهده تو نيست"},{"number":8,"text":"و اما آن كه دوان‌دوان به نزد تو مى‌آيد،"},{"number":9,"text":"و مى‌ترسد،"},{"number":10,"text":"تو از او به ديگرى مى‌پردازى"},{"number":11,"text":"آرى، اين قرآن اندرزى است،"},{"number":12,"text":"پس هر كه خواهد از آن پند گيرد"},{"number":13,"text":"در صحيفه‌هايى گرامى،"},{"number":14,"text":"بلندقدر و پاكيزه،"},{"number":15,"text":"به دست كاتبانى،"},{"number":16,"text":"بزرگوار و نيكوكار"},{"number":17,"text":"مرگ بر آدمى باد كه چه ناسپاس است"},{"number":18,"text":"او را از چه آفريده است؟"},{"number":19,"text":"از نطفه‌اى آفريد و به اندازه پديد آورد"},{"number":20,"text":"سپس راهش را آسان ساخت"},{"number":21,"text":"آنگاه بميراندش و در گور كرد"},{"number":22,"text":"و آنگاه كه خواهد زنده‌اش سازد"},{"number":23,"text":"نه، كه هنوز آنچه را به او فرمان داده بود به جاى نياورده است"},{"number":24,"text":"پس آدمى به طعام خود بنگرد"},{"number":25,"text":"ما باران را فرو باريديم، باريدنى"},{"number":26,"text":"و زمين را شكافتيم، شكافتنى"},{"number":27,"text":"و در آن دانه‌ها رويانيديم،"},{"number":28,"text":"و تاك و سبزيهاى خوردنى،"},{"number":29,"text":"و زيتون و نخل،"},{"number":30,"text":"و باغهاى پردرخت،"},{"number":31,"text":"و ميوه و علف،"},{"number":32,"text":"تا شما و چارپايانتان بهره بريد"},{"number":33,"text":"چون بانگ قيامت برآيد،"},{"number":34,"text":"روزى كه آدمى از برادرش مى‌گريزد،"},{"number":35,"text":"و از مادرش و پدرش،"},{"number":36,"text":"و از زنش و فرزندانش"},{"number":37,"text":"هر كس را در آن روز كارى است كه به خود مشغولش دارد"},{"number":38,"text":"چهره‌هايى در آن روز درخشانند،"},{"number":39,"text":"خندانند و شادانند"},{"number":40,"text":"و چهره‌هايى در آن روز غبارآلودند"},{"number":41,"text":"در سياهى فرو رفته‌اند"},{"number":42,"text":"اينان كافران و فاجرانند"}]}