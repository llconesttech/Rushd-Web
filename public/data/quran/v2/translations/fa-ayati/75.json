{"number":75,"edition":"fa.ayati","ayahs":[{"number":1,"text":"قسم مى‌خورم به روز قيامت"},{"number":2,"text":"و قسم مى‌خورم به نفس ملامتگر"},{"number":3,"text":"آيا آدمى مى‌پندارد كه ما استخوانهايش را گرد نخواهيم آورد؟"},{"number":4,"text":"آرى، ما قادر هستيم كه سر انگشتهايش را برابر كنيم"},{"number":5,"text":"بلكه آدمى مى‌خواهد كه در آينده نيز به كارهاى ناشايست پردازد"},{"number":6,"text":"مى‌پرسد: روز قيامت چه وقت خواهد بود؟"},{"number":7,"text":"روزى كه چشمها خيره شود،"},{"number":8,"text":"و ماه تيره شود،"},{"number":9,"text":"و آفتاب و ماه در يك جاى گرد آيند"},{"number":10,"text":"انسان در آن روز مى‌گويد: راه گريز كجاست؟"},{"number":11,"text":"هرگز، پناهگاهى نيست"},{"number":12,"text":"قرارگاه همه در اين روز نزد پروردگار توست"},{"number":13,"text":"در اين روز آدمى را از هر چه پيشاپيش فرستاده و بعد از خويش گذاشته است خبر مى‌دهند"},{"number":14,"text":"بلكه آدمى خويشتن خويش را نيك مى‌شناسد،"},{"number":15,"text":"هر چند به زبان عذرها آورد"},{"number":16,"text":"به تعجيل زبان به خواندن قرآن مجنبان،"},{"number":17,"text":"كه گردآوردن و خواندنش بر عهده ماست"},{"number":18,"text":"چون خوانديمش، تو آن خواندن را پيروى كن"},{"number":19,"text":"سپس بيان آن بر عهده ماست"},{"number":20,"text":"آرى، شما اين جهان زودگذر را دوست مى‌داريد،"},{"number":21,"text":"و آخرت را فرو مى‌گذاريد"},{"number":22,"text":"در آن روز چهره‌هايى هست زيبا و درخشان،"},{"number":23,"text":"كه سوى پروردگارشان نظر مى‌كنند؛"},{"number":24,"text":"و چهره‌هايى هست عبوس و ترش،"},{"number":25,"text":"كه مى‌داند آن عذاب كمرشكن بر او فرود آيد"},{"number":26,"text":"آرى، چون جان به گلوگاه رسد،"},{"number":27,"text":"و گفته شود كه چه كسى است كه افسون بخواند؟"},{"number":28,"text":"و يقين كند كه زمان جدايى فرا رسيده،"},{"number":29,"text":"و ساقهاى پا در هم پيچيده شوند،"},{"number":30,"text":"آن روز روز راندنش به سوى پروردگار توست"},{"number":31,"text":"نه تصديق كرده است و نه نماز گزارده است"},{"number":32,"text":"اما تكذيب كرده و اعراض كرده است"},{"number":33,"text":"آنگاه خرامان نزد كسانش رفته است"},{"number":34,"text":"واى بر تو، پس واى بر تو"},{"number":35,"text":"باز هم واى بر تو، پس واى بر تو"},{"number":36,"text":"آيا انسان مى‌پندارد كه او را به حال خود واگذاشته‌اند؟"},{"number":37,"text":"آيا او نطفه‌اى از منى كه در رحمى ريخته شده، نبوده است؟"},{"number":38,"text":"سپس لخته‌اى خون؟ آنگاه به اندام درستش بيافريد"},{"number":39,"text":"و آنها را دو صنف كرد: نر و ماده"},{"number":40,"text":"آيا خداوند قادر نيست كه مردگان را زنده سازد؟"}]}