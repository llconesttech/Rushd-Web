{"number":92,"edition":"fa.ayati","ayahs":[{"number":1,"text":"سوگند به شب آنگاه كه جهان را در خود فرو پوشد،"},{"number":2,"text":"و سوگند به روز آنگاه كه آشكار شود،"},{"number":3,"text":"و سوگند به آن كه نر و ماده را بيافريد،"},{"number":4,"text":"كه: حاصل كوششهاى شما متفاوت است"},{"number":5,"text":"اما كسى كه بخشايش و پرهيزگارى كرد،"},{"number":6,"text":"و آن بهترين را تصديق كرد،"},{"number":7,"text":"پس براى بهشت آماده‌اش مى‌كنيم"},{"number":8,"text":"اما آن كس كه بخل و بى نيازى ورزيد،"},{"number":9,"text":"و آن بهترين را تكذيب كرد،"},{"number":10,"text":"او را براى دوزخ آماده مى‌سازيم"},{"number":11,"text":"و چون هلاكش دررسد، دارايى‌اش به حالش سود نبخشد"},{"number":12,"text":"و آنچه بر ماست راهنمايى است"},{"number":13,"text":"و از آنِ ماست آن جهان و اين جهان"},{"number":14,"text":"پس شما را از آتشى كه زبانه مى‌كشد مى‌ترسانم"},{"number":15,"text":"جز اهل شقاوت بدان درنيفتد"},{"number":16,"text":"آن كه تكذيب كرد و رويگردان شد"},{"number":17,"text":"و پرهيزگارترين مردم را از آن دور دارند"},{"number":18,"text":"آن كه مال خويش مى‌بخشايد و پاكى مى‌جويد"},{"number":19,"text":"و هيچ كس را بر او حقى نباشد كه اينك پاداش خواهد،"},{"number":20,"text":"مگر جستن خشنودى پروردگار والاى خويش"},{"number":21,"text":"و زودا كه خشنود شود"}]}