{"number":77,"edition":"fa.ayati","ayahs":[{"number":1,"text":"سوگند به بادهايى كه از پى هم مى‌آيند،"},{"number":2,"text":"و سوگند به بادهاى سخت‌وزنده،"},{"number":3,"text":"و سوگند به بادهاى باران‌آور،"},{"number":4,"text":"و سوگند به آنها كه حق را از باطل جدا مى‌كنند،"},{"number":5,"text":"و سوگند به آنها كه ياد خدا را مى آموزند"},{"number":6,"text":"تمام‌كردن حجت را، يا بيم‌كردن را،"},{"number":7,"text":"كه آنچه به شما وعده داده شود واقع خواهد شد"},{"number":8,"text":"پس آنگاه كه ستارگان خاموش شوند،"},{"number":9,"text":"و آنگاه كه آسمان بشكافد،"},{"number":10,"text":"و آنگاه كه كوه‌ها پراكنده گردند،"},{"number":11,"text":"و آنگاه كه پيامبران را وقتى معين شود"},{"number":12,"text":"براى چه روزى معين شود؟"},{"number":13,"text":"براى روز فصل"},{"number":14,"text":"و چه دانى كه روز فصل چيست؟"},{"number":15,"text":"در آن روز واى بر تكذيب‌كنندگان"},{"number":16,"text":"آيا اوّليان را هلاك نكرده‌ايم"},{"number":17,"text":"و آخريان را نيز از پى آنها نمى بريم؟"},{"number":18,"text":"با مجرمان چنين رفتار مى‌كنيم"},{"number":19,"text":"در آن روز واى بر تكذيب‌كنندگان"},{"number":20,"text":"آيا شما را از آبى پست و بى‌مقدار نيافريده‌ايم"},{"number":21,"text":"و آن را در جايگاهى استوار قرار نداديم،"},{"number":22,"text":"تا زمانى معين؟"},{"number":23,"text":"پس ما توانا بوديم و نيك توانا بوديم"},{"number":24,"text":"در آن روز واى بر تكذيب‌كنندگان"},{"number":25,"text":"آيا زمين را جايگاهى نساختيم،"},{"number":26,"text":"براى زندگان و مردگان؟"},{"number":27,"text":"در آن كوه‌هاى بلند پديد آورديم و از آبى گوارا سيرابتان ساختيم"},{"number":28,"text":"در آن روز واى بر تكذيب‌كنندگان"},{"number":29,"text":"به سوى آنچه دروغش مى‌شمرديد به راه افتيد"},{"number":30,"text":"به سوى آن دود سه شعبه به راه افتيد،"},{"number":31,"text":"كه نه از آسيبتان نگه دارد و نه دفع آن شعله كند"},{"number":32,"text":"و جهنم شراره‌هايى مى‌افكند هر يك به بلندى كاخى عظيم،"},{"number":33,"text":"گويى كه اُشترانى زردگونند"},{"number":34,"text":"در آن روز واى بر تكذيب‌كنندگان،"},{"number":35,"text":"اين روزى است كه كس سخن نگويد"},{"number":36,"text":"آنها را رخصت ندهند تا پوزش خواهند"},{"number":37,"text":"در آن روز واى بر تكذيب‌كنندگان"},{"number":38,"text":"اين روز روز فصل است كه شما و پيشينيانتان را گرد مى‌زوريم"},{"number":39,"text":"پس اگر حيلتى داريد به كار بريد"},{"number":40,"text":"در آن روز واى بر تكذيب‌كنندگان"},{"number":41,"text":"پرهيزگاران در سايه‌ها و كنار چشمه سارانند،"},{"number":42,"text":"با هر ميوه‌اى كه آرزو كنند"},{"number":43,"text":"به پاداش كارهايى كه مى‌كرده‌ايد بخوريد و بياشاميد، شما را گوارا باد"},{"number":44,"text":"ما نيكوكاران را اينچنين پاداش مى‌دهيم"},{"number":45,"text":"در آن روز واى بر تكذيب‌كنندگان"},{"number":46,"text":"بخوريد و اندك بهره‌اى برگيريد، كه شما مجرمانيد"},{"number":47,"text":"در آن روز واى بر تكذيب‌كنندگان"},{"number":48,"text":"و چون گويندشان كه ركوع كنيد، ركوع نمى‌كنند،"},{"number":49,"text":"در آن روز واى بر تكذيب‌كنندگان"},{"number":50,"text":"پس از قرآن به كدام سخن ايمان مى‌آورند؟"}]}