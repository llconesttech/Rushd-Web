{"number":98,"edition":"fa.ayati","ayahs":[{"number":1,"text":"كافران اهل كتاب و مشركان دست برندارند تا برايشان برهانى روشن بيايد"},{"number":2,"text":"پيامبرى از جانب خدا كه صحيفه‌هاى پاك را مى‌خواند"},{"number":3,"text":"در آنها نوشته‌هايى است راست و درست"},{"number":4,"text":"و اهل كتاب پراكنده نشدند مگر از آن پس كه برايشان برهانى روشن آمد"},{"number":5,"text":"و آنان را جز اين فرمان ندادند كه خدا را بپرستند در حالى كه در دين او اخلاص مى‌ورزند. و نماز گزارند و زكات دهند. اين است دين درست و راست"},{"number":6,"text":"از اهل كتاب، آنها كه كافرند و نيز مشركان، در آتش جهنمند و در آن همواره خواهند بود. اينان بدترين آفريدگانند"},{"number":7,"text":"كسانى كه ايمان آورده‌اند و كارهاى شايسته مى‌كنند بهترين آفريدگانند"},{"number":8,"text":"پاداششان در نزد پروردگارشان بهشتهايى است جاويد كه در آن نهرها جارى است. تا ابد در آنجايند. خدا از آنها خشنود است و آنها از خدا خشنودند. و اين خاص كسى است كه از پروردگارش بترسد"}]}