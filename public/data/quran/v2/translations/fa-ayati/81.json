{"number":81,"edition":"fa.ayati","ayahs":[{"number":1,"text":"چون خورشيد بى‌فروغ شود،"},{"number":2,"text":"و چون ستارگان فرو ريزند،"},{"number":3,"text":"و چون كوه‌ها از جاى خود بشوند،"},{"number":4,"text":"و چون شتران آبستن به حال خود رها شوند،"},{"number":5,"text":"و چون وحوش گرد آورده شوند،"},{"number":6,"text":"و چون درياها آتش گيرند،"},{"number":7,"text":"و چون روحها با تنها قرين گردند،"},{"number":8,"text":"و چون از دختر زنده به گور شده پرسيده شود كه‌"},{"number":9,"text":"به چه گناهى كشته شده است،"},{"number":10,"text":"و چون صحيفه‌ها باز شوند،"},{"number":11,"text":"و چون آسمان از جاى خود كنده شود،"},{"number":12,"text":"و چون جهنم افروخته گردد،"},{"number":13,"text":"و چون بهشت را پيش آورند،"},{"number":14,"text":"هر كس بداند كه چه حاضر آورده است"},{"number":15,"text":"سوگند به ستارگان بازگردنده،"},{"number":16,"text":"سيركننده غايب شونده،"},{"number":17,"text":"و سوگند به شب چون تاريك شود،"},{"number":18,"text":"و سوگند به صبح چون بدمد،"},{"number":19,"text":"كه اين سخن رسولى بزرگوار است"},{"number":20,"text":"نيرومند، در نزد خداوند عرش، صاحب مكانت،"},{"number":21,"text":"آنجا مطاع امين"},{"number":22,"text":"و همصحبت شما ديوانه نيست"},{"number":23,"text":"هر آينه او را در افق روشن ديده است"},{"number":24,"text":"و آنچه را از غيب به او گويند دريغ نمى‌دارد"},{"number":25,"text":"و آن سخن، سخن شيطان رجيم نيست"},{"number":26,"text":"پس به كجا مى‌رويد؟"},{"number":27,"text":"اين كتاب پندى است براى جهانيان"},{"number":28,"text":"براى هر كس از شما كه بخواهد به راه راست افتد"},{"number":29,"text":"و شما نمى‌خواهيد مگر آنچه را كه پروردگار جهانيان خواسته باشد"}]}