{"number":50,"edition":"fa.ayati","ayahs":[{"number":1,"text":"قاف. قسم به اين قرآن ارجمند"},{"number":2,"text":"كه در شگفت شدند از اينكه از ميان خودشان بيم‌دهنده‌اى سويشان آمد و كافران گفتند: اين چيزى عجيب است،"},{"number":3,"text":"آيا زمانى كه مرديم و خاك شديم ديگر بار زنده مى‌شويم؟ اين بازگشتى محال است"},{"number":4,"text":"ما مى‌دانيم كه خاك چگونه از آنها خواهد كاست. و كتابى كه همه چيز در آن نگهدارى شده، نزد ماست"},{"number":5,"text":"آرى، ايشان سخن راستى را كه بر آنها آمده بود دروغ شمردند. پس در كارى شوريده افتادند"},{"number":6,"text":"آيا به اين آسمان بر فراز سرشان نظر نمى‌كنند كه چگونه آن را بنا كرده‌ايم و آراسته‌ايم و هيچ شكافى در آن نيست؟"},{"number":7,"text":"و زمين را گسترديم و در آن كوه‌هاى بلند افكنديم و از هر گونه نباتات خوش‌منظر در آن رويانيديم"},{"number":8,"text":"بينشى و پندى است براى هر بنده‌اى كه به خدا بازگردد"},{"number":9,"text":"و از آسمان، آبى پربركت فرستاديم و بدان باغها و دانه‌هاى دروشدنى رويانيديم"},{"number":10,"text":"و نخلهاى بلند با خوشه‌هاى بر هم چيده"},{"number":11,"text":"تا رزق بندگان باشد و بدان آب، سرزمين مرده را زنده كرديم. برآمدن از گور نيز چنين است"},{"number":12,"text":"پيش از آنها قوم نوح و اصحاب رَس و ثمود تكذيب كرده بودند،"},{"number":13,"text":"و قوم عاد و فرعون و قوم لوط،"},{"number":14,"text":"و اصحاب اَيكه و قوم تُبَّع، همه پيامبران را دروغ شمردند و مستحق وعده عذاب من شدند"},{"number":15,"text":"آيا از آفرينش نخستين عاجز شده بوديم؟ نه، آنها از آفرينش تازه در شكند"},{"number":16,"text":"ما آدمى را آفريده‌ايم و از وسوسه‌هاى نفس او آگاه هستيم، زيرا از رگ گردنش به او نزديك‌تريم"},{"number":17,"text":"هنگامى كه آن دو فرشته فراگيرنده در جانب راست و جانب چپ او نشسته‌اند هر چيز را فرامى‌گيرند"},{"number":18,"text":"هيچ كلامى نمى‌گويد مگر آنكه در كنار او مراقبى حاضر است"},{"number":19,"text":"به راستى كه بيهوشى مرگ فرامى‌رسد. اين است آنچه از آن مى‌گريختى"},{"number":20,"text":"و در صور دميده مى‌شود. اين است روز وعده‌هاى عذاب"},{"number":21,"text":"هر كسى مى‌آيد و با او كسى است كه مى‌راندش و كسى است كه برايش شهادت مى‌دهد"},{"number":22,"text":"تو از اين غافل بودى. ما پرده از برابرت برداشتيم و امروز چشمانت تيزبين شده است"},{"number":23,"text":"موكل او گويد: اين است آنچه من آماده كرده‌ام"},{"number":24,"text":"هر ناسپاس كينه‌توزى را به جهنم بيندازيد،"},{"number":25,"text":"آن كه از بخشش امساك ورزيد و تجاوزكار بود و شك مى‌آورد،"},{"number":26,"text":"آن كه با خداى يكتا خداى ديگرى قرار داد. پس به عذاب سختش بيفكنيد"},{"number":27,"text":"همنشين او گويد: اى پروردگار ما، من او را به سركشى وادار نكردم، بلكه او خود سخت در گمراهى بود"},{"number":28,"text":"مى‌گويد: نزد من مجادله مكنيد. من پيش از اين با شما سخن از عذاب گفته بودم"},{"number":29,"text":"وعده من ديگرگون نمى‌شود و من به بندگان ستم نمى‌كنم"},{"number":30,"text":"روزى كه جهنم را مى‌گوييم: آيا پر شده‌اى؟ مى‌گويد: آيا هيچ زيادتى هست؟"},{"number":31,"text":"و بهشت را براى پرهيزگاران نزديك بياورند، تا از آن دور نباشند"},{"number":32,"text":"اين همان چيزى است كه به هر توبه‌كننده پرهيزگارى وعده‌اش داده بودند"},{"number":33,"text":"آنهايى را كه در نهان از خداى رحمان مى‌ترسند و با دلى توبه‌كار آمده‌اند،"},{"number":34,"text":"گويند: در امان از هر عذابى به بهشت داخل شويد. اين روز، روز جاودانى است"},{"number":35,"text":"در آنجا هر چه بخواهند هست و بيشتر از آن نزد ما هست"},{"number":36,"text":"پيش از آنها چه مردمى را كه نيرومندتر بودند و در شهرها سير و جستجو مى‌كردند، به هلاكت آورده‌ايم. آيا راه گريزى هست؟"},{"number":37,"text":"در اين سخن براى صاحبدلان يا آنان كه با حضور گوش فرا مى‌دارند، اندرزى است"},{"number":38,"text":"ما آسمانها و زمين و آنچه را ميان آنهاست در شش روز آفريديم و هيچ خستگى بما نرسيد"},{"number":39,"text":"در برابر آنچه مى‌گويند، پايدارى كن. و در ستايش پروردگارت پيش از برآمدن آفتاب و پيش از غروب آن تسبيح گوى"},{"number":40,"text":"و نيز در پاره‌اى از شب و بعد از هر سجده او را تسبيح گوى"},{"number":41,"text":"و آنگاه كه منادى از مكانى نزديك ندا مى‌دهد گوش فرادار"},{"number":42,"text":"روزى كه آن آواز سهمناك را به حق مى‌شنوند، آن روز، روز بيرون‌شدن از گور است"},{"number":43,"text":"ما زنده مى‌كنيم و مى‌ميرانيم و بازگشت نزد ماست"},{"number":44,"text":"روزى كه زمين بشكافد و آنها به شتاب بيرون آيند. و اين گرد آورى براى ما آسان است"},{"number":45,"text":"ما به آنچه مى‌گويند داناتريم و تو به آنها زور نمى‌گويى. پس هر كه را از وعده عذاب من مى‌ترسد به قرآن اندرز ده"}]}