{"number":51,"edition":"fa.ayati","ayahs":[{"number":1,"text":"سوگند به بادهايى كه خاك مى‌پراكنند"},{"number":2,"text":"سوگند به ابرهاى گرانبار"},{"number":3,"text":"سوگند به كشتيهايى كه به آسانى روانند،"},{"number":4,"text":"و سوگند به فرشتگانى كه تقسيم‌كننده كارهايند"},{"number":5,"text":"كه آنچه شما را وعده مى‌دهند راست است،"},{"number":6,"text":"و روز جزا آمدنى است"},{"number":7,"text":"و سوگند به آسمان كه آراسته به ستارگان است،"},{"number":8,"text":"كه شما سخن گونه‌گون مى‌گوييد"},{"number":9,"text":"از حق منصرف گردد آن كه منصرفش خواسته‌اند"},{"number":10,"text":"مرگ باد بر آن دروغگويان"},{"number":11,"text":"آنان كه به غفلت در جهل فرومانده‌اند"},{"number":12,"text":"مى‌پرسند روز جزا كى خواهد بود؟"},{"number":13,"text":"روزى است كه بر آتش، عذابشان مى‌كنند"},{"number":14,"text":"عذاب خود را بچشيد: اين است آن چيزى كه به شتاب مى‌طلبيديد"},{"number":15,"text":"پرهيزگاران در باغها و كنار چشمه‌ساران باشند"},{"number":16,"text":"آنچه را خدا ارزانيشان داشته است گرفته‌اند. زيرا پيش از آن نيكوكار بودند،"},{"number":17,"text":"اندكى از شب را مى‌خوابيدند،"},{"number":18,"text":"و به هنگام سحر استغفار مى‌كردند،"},{"number":19,"text":"و در اموالشان براى سائل و محروم حقى بود"},{"number":20,"text":"و در زمين براى اهل يقين عبرتهايى است،"},{"number":21,"text":"و نيز در وجود خودتان. آيا نمى‌بينيد؟"},{"number":22,"text":"و رزق شما و هر چه به شما وعده شده در آسمان است"},{"number":23,"text":"پس سوگند به پروردگار آسمانها و زمين كه اين سخن، آنچنان كه سخن مى‌گوييد، حتمى است"},{"number":24,"text":"آيا داستان مهمانان گرامى ابراهيم به تو رسيده است؟"},{"number":25,"text":"آنگاه كه نزد او آمدند و گفتند: سلام. گفت: سلام، شما مردمى ناشناخته‌ايد"},{"number":26,"text":"در نهان و شتابان نزد كسان خود رفت و گوساله فربهى آورد"},{"number":27,"text":"طعام را به نزدشان گذاشت و گفت: چرا نمى‌خوريد؟"},{"number":28,"text":"و از آنها بيمناك شد. گفتند: مترس. و او را به فرزندى دانا مژده دادند"},{"number":29,"text":"و زنش فريادزنان آمد و بر روى زد و گفت: من پير زالى نازايم"},{"number":30,"text":"گفتند: پروردگار تو اينچنين گفته است. و او حكيم و داناست"},{"number":31,"text":"گفت: اى رسولان، به چه كار آمده‌ايد؟"},{"number":32,"text":"گفتند: ما را بر مردمى تبهكار فرستاده‌اند،"},{"number":33,"text":"تا تكه‌هاى كلوخ بر سرشان بباريم،"},{"number":34,"text":"كه بر آنها از جانب پروردگارت براى متجاوزان نشان گذاشته‌اند"},{"number":35,"text":"پس همه كسانى را كه ايمان آورده بودند بيرون برديم"},{"number":36,"text":"و در آن شهر جز يك خانه از فرمانبرداران نيافتيم"},{"number":37,"text":"و در آن سرزمين براى كسانى كه از عذاب دردآور مى‌ترسند نشانى باقى گذاشتيم"},{"number":38,"text":"و عبرتى است در موسى آنگاه كه او را با برهانى آشكار نزد فرعون فرستاديم"},{"number":39,"text":"و او با همه نيرويش اعراض كرد و گفت: جادوگرى است يا ديوانه‌اى"},{"number":40,"text":"او و لشكرهايش را فروگرفتيم و به دريا افكنديم. و او مستوجب ملامت بود"},{"number":41,"text":"و نيز عبرتى است در قوم عاد آنگاه كه باد عقيم را بر آنها فرستاديم"},{"number":42,"text":"بر هيچ چيز نوزيد مگر آنكه چون استخوانى پوسيده‌اش بر جاى نهاد"},{"number":43,"text":"و نيز عبرتى است در قوم ثمود آنگاه كه به آنها گفته شد: تا زمانى چند برخوردار شويد"},{"number":44,"text":"آنان از فرمان پروردگارشان سرباز زدند و همچنان كه مى‌نگريستند صاعقه فروگرفتشان"},{"number":45,"text":"ايستادن نتوانستند و ياراى انتقام نداشتند"},{"number":46,"text":"و از پيش قوم نوح را فروگرفتيم، كه قومى نافرمان بودند"},{"number":47,"text":"و آسمان را به نيرو برافراشتيم و حقا كه ما تواناييم"},{"number":48,"text":"و زمين را گسترديم، و چه نيكو گسترندگانيم"},{"number":49,"text":"و از هر چيز جفتى بيافريده‌ايم، باشد كه عبرت گيريد"},{"number":50,"text":"پس به سوى خداوند بگريزيد. من شما را از جانب او بيم‌دهنده‌اى آشكارم"},{"number":51,"text":"و با خداى يكتا خداى ديگرى را مپرستيد. من شما را از جانب او بيم‌دهنده‌اى آشكارم"},{"number":52,"text":"بدين سان بر آنهايى كه از اين پيش بودند پيامبرى مبعوث نشد جز آنكه گفتند: جادوگرى است، يا ديوانه‌اى است"},{"number":53,"text":"آيا بدين كار يكديگر را وصيت كرده بودند؟ نه، خود مردمى طاغى بودند"},{"number":54,"text":"پس، از آنها رويگردان شو. كس تو را ملامت نخواهد كرد"},{"number":55,"text":"اندرز بده كه اندرز، مؤمنان را سودمند افتد"},{"number":56,"text":"جن و انس را جز براى پرستش خود نيافريده‌ام"},{"number":57,"text":"از آنها رزقى نمى‌خواهم و نمى‌خواهم كه مرا اطعام كنند"},{"number":58,"text":"خداست روزى‌دهنده. و اوست صاحب نيرويى سخت استوار"},{"number":59,"text":"اين ستمكاران را از عذاب بهره‌اى است همانند بهره‌اى كه يارانشان داشتند. پس به شتاب چيزى از من نخواهند"},{"number":60,"text":"واى بر كافران، از آن روز كه آنها را وعده داده‌اند"}]}