{"number":73,"edition":"fa.ayati","ayahs":[{"number":1,"text":"اى جامه بر خود پيچيده،"},{"number":2,"text":"شب را زنده بدار، مگر اندكى را،"},{"number":3,"text":"نيمه‌اى از آن را، يا اندكى از نيمه كم كن"},{"number":4,"text":"يا اندكى بر نيمه بيفزاى و قرآن را شمرده و روشن بخوان"},{"number":5,"text":"ما به تو سخنى دشوار را القا خواهيم كرد"},{"number":6,"text":"هر آينه شب‌هنگام از بستر برخاستن، موافقت زبان و دل را افزاينده‌تر است و بيان سخن را استواردارنده‌تر"},{"number":7,"text":"كه كارهاى تو در روز بسيار است"},{"number":8,"text":"و نام پروردگارت را ياد كن و از همه ببر و به او بپيوند"},{"number":9,"text":"پروردگار مشرق و مغرب. هيچ خدايى جز او نيست. او را كارساز خويش برگزين"},{"number":10,"text":"و بر آنچه مى‌گويند صبر كن و به وجهى پسنديده از ايشان دورى جوى"},{"number":11,"text":"تكذيب كنندگان صاحب نعمت را به من واگذار. و اندكى مهلتشان ده"},{"number":12,"text":"نزد ماست بندهاى گران و دوزخ،"},{"number":13,"text":"و طعامى گلوگير و عذابى دردآور"},{"number":14,"text":"روزى كه زمين و كوه‌ها به لرزه آيند و كوه‌ها تپه‌اى از ريگ روان گردند"},{"number":15,"text":"ما بر شما پيامبرى فرستاديم كه بر اعمالتان گواه است، بدان سان كه بر فرعون هم پيامبرى فرستاديم"},{"number":16,"text":"و فرعون از پيامبر فرمان نبرد. ما نيز او را به سختى فروگرفتيم"},{"number":17,"text":"اگر كافر باشيد، در روزى كه كودكان را پير مى‌گرداند چگونه در امان مانيد؟"},{"number":18,"text":"در آن روز آسمان بشكافد و وعده خدا به وقوع پيوندد"},{"number":19,"text":"اين تذكارى است. پس هر كه بخواهد، راهى به سوى پروردگارش آغاز كند"},{"number":20,"text":"پروردگار تو مى‌داند كه تو و گروهى از آنان كه با تو هستند نزديك به دو ثلث شب و نيم شب و ثلث شب را به نماز مى‌ايستيد. و خداست كه اندازه شب و روز را معين مى‌كند. و مى‌داند كه شما هرگز حساب آن را نتوانيد داشت. پس توبه شما را بپذيرفت. و هر چه ميّسر شود از قرآن بخوانيد. مى‌داند چه كسانى از شما بيمار خواهند شد، و گروهى ديگر به طلب روزى خدا به سفر مى‌روند و گروه ديگر در راه خدا به جنگ مى‌روند. پس هر چه ميسر شود از آن بخوانيد. نماز بگزاريد و زكات بدهيد و به خدا قرض الحسنه دهيد. و هر خيرى را كه براى خود پيشاپيش بفرستيد، آن را نزد خدا خواهيد يافت. و آن پاداش بهتر است و پاداشى بزرگ‌تر است. و از خدا آمرزش بخواهيد، زيرا خدا آمرزنده و مهربان است"}]}