{"number":73,"edition":"tr.golpinarli","ayahs":[{"number":1,"text":"Ey elbisesine bürünen"},{"number":2,"text":"Geceleyin kalk namaza ama gecenin az bir kısmında"},{"number":3,"text":"Gece yarısında, yahut ondan biraz da sonra"},{"number":4,"text":"Yahut biraz önce ve oku Kur'an'ı, harfleri sayılırcasına, tanetane ve yavaşyavaş"},{"number":5,"text":"Gerçekten de sana ağır bir şey vahyedeceğiz"},{"number":6,"text":"Şüphe yok ki geceleyin kalkmak, pek meşakkatlidir, fakat ibadet için de gece, pek uygun"},{"number":7,"text":"Şüphe yok ki gündüzün, işingücün vardır"},{"number":8,"text":"Ve an Rabbinin adını ve gönlünü ona tam bağla"},{"number":9,"text":"Rabbidir doğunun ve batının, yoktur ondan başka tapacak, artık ona dayan, onu koruyucu say"},{"number":10,"text":"Ve sabret dediklerine ve gönlünden onlara aykırı olmakla beraber kötülüklerine karşı vermeyerek bırak onları"},{"number":11,"text":"Ve bana bırak nimet sahibi olan yalanlayanları ve az bir zaman mühlet ver onlara"},{"number":12,"text":"Şüphe yok ki katımızda bağlar var ve koca cehennem var"},{"number":13,"text":"Ve boğazdan geçmez dikenli yemek var ve elemli bir azap var"},{"number":14,"text":"O gün, şiddetli bir sarsıntıyla yeryüzü ve dağlar sarsılır ve hepsi de esintiyle tozan kum yığınlarına döner"},{"number":15,"text":"Şüphe yok ki biz, size tanık olmak üzere bir Peygamber gönderdik, nitekim Firavun'a da peygamber göndermiştik"},{"number":16,"text":"Derken Firavun, peygambere isyan etmişti de onu, pek şiddetli bir surette helak etmiştik"},{"number":17,"text":"Nasıl korursunuz kendinizi, kafir olursanız, o günün şerrinden ki çocukları bile ihtiyarlatır da saçlarını ağartır"},{"number":18,"text":"Gök, o gün yarılır, vaadi, yerine gelir"},{"number":19,"text":"Şüphe yok ki bu, bir öğüttür; artık dileyen, Rabbine yol bulur"},{"number":20,"text":"Şüphe yok ki Rabbin daha iyi bilir, gerçekten de senin, gecenin üçte ikisinden ve yarısından daha az ve bazı vakitlerde de üçte biri kadar bir zamanında kalktığını ve seninle beraber bulunanların bir bölüğünün de kalktıklarını ve Allah, gecenin ve gündüzün vakitlerini ölçer; bilmiştir ki siz, onu layıkıyla hesaplayamazsınız, bu yüzden de tövbenizi kabul etmiştir, artık, Kur'an'dan, kolay geleni okuyun; bilmiştir ki sizden hastalar bulunabilir ve bir başka kısmınız da Allah'ın lütfünü, ihsanını elde etmek için yeryüzünde yolculuk eder ve başka bir bölük de Allah yolunda savaşır, artık, ondan, kolay geleni okuyun ve kılın namazı ve verin zekatı ve Allah'a, güzel bir borç verin ve kendiniz için, önceden ne hayır yaparsanız ondan daha hayırlısıyla ve mükafat bakımından daha büyüğüyle bulursunuz onu Allah katında ve yarlıganma dileyin Allah'tan ve şüphe yok ki Allah, suçları örter, rahimdir"}]}