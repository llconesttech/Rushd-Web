{"number":43,"edition":"tr.golpinarli","ayahs":[{"number":1,"text":"Ha mim"},{"number":2,"text":"Andolsun her şeyi açıklayan kitaba"},{"number":3,"text":"Şüphe yok ki biz, akıl edesiniz, anlayasınız diye Kur'an'ı Arap diliyle meydana getirdik"},{"number":4,"text":"Ve şüphe yok ki o, bizim katımızda, kitabın aslındadır, temelindedir, elbette pek yücedir, hüküm ve hikmetle doludur"},{"number":5,"text":"Haddi aşmış bir topluluk olduğunuzdan dolayı size Kur'an'ı bildirmekten vaz mı geçelim"},{"number":6,"text":"Önce gelenler içinde de nice peygamberler gönderdik"},{"number":7,"text":"Ve hiçbir peygamber gelmedi onlara ki onunla alay etmesinler"},{"number":8,"text":"Derken kuvvet bakımından, bunlardan çok daha çetin oldukları halde helak ettik onları ve öncekilere ait kıssalar, sana anlatıldı evvelce"},{"number":9,"text":"Ve andolsun ki onlara, kim yarattı gökleri ve yeryüzünü diye sorsan elbette onları diyeceklerdir, üstün olan ve her şeyi bilen yarattı"},{"number":10,"text":"Öyle bir mabuttur ki yeryüzünü, size karar edilecek bir yurt olarak yaratmıştır ve istediğinizi elde etmeniz için de orada yollar halketmiştir"},{"number":11,"text":"Ve öyle bir mabuttur ki ihtiyaç miktarınca yağmur yağdırır gökten, derken onunla ölü şehri diriltiriz, işte böylece sizi de diriltip kabirlerinizden çıkarır"},{"number":12,"text":"Ve öyle bir mabuttur ki bütün mahlukatı erkek ve dişi olarak yaratmıştır ve bindiğiniz gemileri ve hayvanları halketmiştir"},{"number":13,"text":"Binip oturun da sonra onların üstünde doğruldunuz mu Rabbinizin nimetini anın ve yücedir, münezzehtir noksan sıfatlardan o mabut ki ram etmiştir bunu bize, yoksa biz, zaptedemezdik onu deyin diye"},{"number":14,"text":"Ve şüphe yok ki biz, Rabbimize döneceğiz deyin diye"},{"number":15,"text":"Ve bazı kullarının, onun bir parçası olduğuna, ondan vücuda geldiğine hükmettiler, gerçekten de insan, apaçık bir nankördür elbet"},{"number":16,"text":"Yoksa o, yarattıklarından kızları, kendisine kız ediniyor da oğulları size mi bırakıyor"},{"number":17,"text":"Ve onlardan biri, bir kızın oldu diye müjdelendi mi, Allah'ın kızı var dediği halde yüzü kapkara olur ve kızar, kederlenir"},{"number":18,"text":"Onlar, süslenip bezenerek yetişen ve münakaşada, düşmanlıkta, apaçık bir delil bile getiremeyen, istediğini söyliyemeyen bir mahluku mabuda mı nispet ediyorlar"},{"number":19,"text":"Ve rahmanın kulları olan meleklerin, kız olduğuna hükmediyorlar, onları yarattığımız vakit gördüler mi ki? Tanıklıklarını yazacağız ve soruya çekilecek onlar"},{"number":20,"text":"Ve rahman isteseydi derler, kulluk etmezdik onlara; bu hususta hiçbir bilgileri yok; onlar, yalandan başka bir şey söylemiyorlar"},{"number":21,"text":"Yoksa onlara, bu kitaptan önce bir kitap mı verdik de ona sımsıkı yapışmışlar"},{"number":22,"text":"Hayır, şüphe yok ki dediler, biz atalarımızı bir dine, bir inanca sahip bulduk ve şüphe yok ki biz de onların izini izlemede, o yola gitmedeyiz"},{"number":23,"text":"Ve böylece senden önce de hiçbir şehre bir korkutucu göndermedik ki o şehrin, halivakti yerinde olanları, şüphe yok ki biz, atalarımızı bir dine, bir inanca sahip bulduk ve şüphe yok ki biz de onların izine uyduk demesinler"},{"number":24,"text":"Peygamber, onlara, ben dedi, atalarınızdan bulduğunuz dinden daha doğru bir dinle gelsem de gene atalarınızın yoluna mı gideceksiniz? Şüphe yok ki biz dediler, sizin gönderildiğiniz şeyleri zaten inkar etmedeyiz"},{"number":25,"text":"Derken öç aldık onlardan, bak da gör, yalanlayanların sonları ne oldu"},{"number":26,"text":"Ve an o zamanı ki hani İbrahim, atasına ve kavmine demişti: Şüphe yok ki ben, sizin kulluk ettiklerinizden tamamıyla uzağım"},{"number":27,"text":"Ben, ancak beni yoktan var edene taparım, artık o da doğru yolu gösterir bana"},{"number":28,"text":"Ve bu birlik sözünü, gerçeğe dönsünler diye soyu arasında da daima kalacak ve zeval bulmayacak bir vasiyet olarak bıraktı"},{"number":29,"text":"Belki de ben, onları da, atalarını da, onlara bir gerçek ve apaçık bir peygamber gelinceye dek geçindirmedeydim"},{"number":30,"text":"Ve onlara gerçek gelince de bu dediler, büyü ve biz şüphe yok ki inkar etmedeyiz onu"},{"number":31,"text":"Ve bu Kur'an dediler, iki şehirden birinin en büyük, en ileri gelen adamına inseydi ne olurdu"},{"number":32,"text":"Onlar mı Rabbinin rahmetini pay edecekler? Biziz geçimlerini, aralarında paylaştıran dünya yaşayışında ve bir kısmı, bir kısmına hizmet etsin diye bazılarını derece bakımından bazılarından üstün halkettik ve Rabbinin rahmeti, onların toplayıp biriktirdiklerinden daha hayırlıdır"},{"number":33,"text":"Bütün insanların, kafir olmaları gibi bir mahzur bulunmasaydı rahmanı inkar edenlerin evlerindeki tavanları ve üstüne basıp çıktıkları merdivenleri bile gümüşten halk ederdik"},{"number":34,"text":"Ve evlerinin kapılarını ve üstüne oturup yaslandıkları tahtları gümüşten yapardık"},{"number":35,"text":"Ve onları altınlara, mücevherlere boğardık ve bütün bunlar, dünya yaşayışına ait metalardan ibaret ve ahiretse, Rabbinin katında, çekinenlerin"},{"number":36,"text":"Ve kim, rahmanı anmadan yüz çevirirse ona bir Şeytan musallat ederiz, artık o, arkadaş olur ona"},{"number":37,"text":"Ve şüphe yok ki Şeytanlar, onları yoldan çıkarır ve şüphe yok ki doğru yolu bulduklarını sanırlar"},{"number":38,"text":"Sonunda bizim tapımıza geldi mi keşke der, seninle benim aramda doğuyla batı kadar bir uzaklık olsaydı, gerçekten de ne kötü arkadaşmış"},{"number":39,"text":"Ve o zaman zulmetmiştiniz, bugün pişmanlık kesin olarak fayda vermez size, şüphe yok ki azapta da müştereksiniz"},{"number":40,"text":"Sen mi sağıra duyuracaksın, yahut köre ve apaçık bir sapıklık içinde bulunana yol göstereceksin"},{"number":41,"text":"Seni, katımıza alsak bile hiç şüphe yok ki mutlaka onlardan öç alırız biz"},{"number":42,"text":"Yahut da onlara vaadettiğimiz azabı mutlaka sana gösteririz, gerçekten de onlara gücümüz yeter bizim"},{"number":43,"text":"Sen yapış sana vahyedilene, şüphe yok ki doğru yoldasın sen"},{"number":44,"text":"Ve şüphe yok ki o, sana da elbet öğüttür, kavmine de ve soruya çekileceksiniz yakında"},{"number":45,"text":"Ve sor senden önce peygamberlerimizden gönderdiklerimize: Rahmandan başka kulluk edilen mabutlar yarattık mı"},{"number":46,"text":"Ve andolsun ki Musa'yı, delillerimizle Firavun'a ve kavminin ileri gelenlerine gönderdik de ben dedi, şüphe yok ki alemlerin Rabbinin peygamberiyim"},{"number":47,"text":"Onlara delillerimizle gelince o delillere gülmeye başladılar"},{"number":48,"text":"Onlara hiçbir delil göstermedik ki biri, öbüründen büyük olmasın ve tuttukları yoldan dönsünler diye de azaplandırdık onları"},{"number":49,"text":"Ve ey büyücü demişlerdi, sana söz verdiğini sandığın Rabbine yalvar bizim için, şüphe yok ki biz de elbette doğru yola geliriz"},{"number":50,"text":"Derken onlardan azabı kaldırdık mı sözlerinden döndüler"},{"number":51,"text":"Ve Firavun, kavminin arasında bağırıp dedi ki: Ey kavmim, Mısır saltanatı ve ayağımın altından akıp duran şu ırmaklar, benim değil mi, görmüyor musunuz"},{"number":52,"text":"Ben, şu aşağılık ve doğrudüzen söz bile söyliyemeyen adamdan daha hayırlı değil miyim"},{"number":53,"text":"Ne olurdu, bari ona altın bilezikler takılmış olsaydı, yahut da onunla, ona uyan, yardım eden melekler gelseydi"},{"number":54,"text":"Derken kavminin aklını çeldi de ona itaat ettiler, şüphe yok ki onlar, yoldan çıkmış bir topluluktu"},{"number":55,"text":"Bizi gazaba getirdiler mi öç aldık onlardan, derken hepsini de sulara boğduk"},{"number":56,"text":"Gerçekten de kafirlerin önde gidenleri kıldık onları ve sonradan gelenlere ibret ettik"},{"number":57,"text":"Meryemoğlu örnek getirilince kavmin hemen bağrışmaya başladı"},{"number":58,"text":"Ve bizim mabutlarımız mı hayırlı, yoksa o mu dediler, onlar, bu örneği ancak çekişmek için getirdiler; zaten de onlar düşmanlık ededuran bir topluluktur"},{"number":59,"text":"Oysaki o, kendisine nimetler verdiğimiz ve İsrailoğullarına örnek gösterdiğimiz bir kuldu ancak"},{"number":60,"text":"Ve dileseydik yeryüzüne melekler getirirdik, sizin yerinize onları geçirirdik"},{"number":61,"text":"Onun gökten inmesi, kıyametin yaklaştığını bildirir, sakın kıyamet hakkında şüpheye düşmeyin ve uyun bana; budur doğru yol"},{"number":62,"text":"Ve Şeytan, sizi yoldan çıkarmasın; şüphe yok ki o, size apaçık bir düşmandır"},{"number":63,"text":"Ve İsa, apaçık delillerle gelince ben demişti, andolsun ki size peygamber olarak geldim ve ayrılığa düştüğünüz bazı şeyleri elbette açıklayıp bildireceğim size; artık çekinin Allah'tan ve itaat edin bana"},{"number":64,"text":"Şüphe yok ki Allah, Rabbimdir ve Rabbinizdir o, kulluk edin ona. Budur doğru yol"},{"number":65,"text":"Aralarından bölükler, ayrılığa düştü; yazıklar olsun zulmedenlere elemli günün azabından"},{"number":66,"text":"Onlar, kıyametin kopmasından başka bir şey mi bekliyorlar ki ansızın kopuverir başlarına ve onlar, anlamazlar bile"},{"number":67,"text":"Dostların bir kısmı, bir kısmına düşman olur o gün, ancak çekinenler müstesna"},{"number":68,"text":"Ey kullarım, korku yok size bugün, kederlenmezsiniz de"},{"number":69,"text":"O kullarım, inananlardır delillerimize ve onlar, teslim olanlardır"},{"number":70,"text":"Girin cennete siz ve eşleriniz kutlulukla, sevinerek"},{"number":71,"text":"Onlara altından yapılmış tabaklar ve testiler sunulacak ve orada nefsin istediği ve gözün hoşlandığı her şey var ve siz, orada ebedi olarak kalırsınız"},{"number":72,"text":"Ve şu cennete mirasçı oldunuz işlediğiniz şeyler yüzünden"},{"number":73,"text":"Size orada birçok meyveler de var, onlardan yersiniz"},{"number":74,"text":"Şüphe yok ki mücrimler, cehennem azabında ebedi olarak kalırlar"},{"number":75,"text":"Azapları hafifletilmiyecek ve orada ümitsiz bir halde kalacaklar"},{"number":76,"text":"Ve biz zulmetmedik onlara ve fakat onlar zulmettiler kendi kendilerine"},{"number":77,"text":"Ve ey Malik diye bağıracaklar, yalvar Rabbine de öldürsün bizi; Malik, şüphe yok ki siz diyecek, ebedi olarak azaptasınız"},{"number":78,"text":"Andolsun ki size gerçeği gönderdik ve fakat çoğunuz gerçeği hoş görmüyor, istemiyordunuz"},{"number":79,"text":"Onlar, kafirlikte ısrar ettiler, biz de onları cezalandırmada ısrar edeceğiz"},{"number":80,"text":"Yoksa onların gizlediklerini ve gizligizli konuştuklarını işitmedik mi sanırlar? Hayır ve elçilerimiz, ne dediklerini, ne yaptıklarını yazıp durmada"},{"number":81,"text":"De ki: Rahmanın çocuğu olsaydı gerçekten de ben, mabuduma kulluk edenlerin ilki olurdum"},{"number":82,"text":"Yücedir, münezzehtir göklerin ve yeryüzünün Rabbi, arşın Rabbi, onların dediklerinden"},{"number":83,"text":"Bırak onları, vaadedilen güne ulaşıncaya dek didinip oynasınlar"},{"number":84,"text":"Ve o öyledir ki gökte de mabuttur o, yerde de mabut ve odur hüküm ve hikmet sahibi olan ve her şeyi bilen"},{"number":85,"text":"Ve yücedir o ki onundur saltanatı ve tedbiri göklerin ve yeryüzünün ve ikisinin arasındakilerin ve onun katındadır kıyametin ne vakit kopacağına ait bilgi ve hep dönüp onun tapısına varacaksınız"},{"number":86,"text":"Ve ondan başkalarına tapanlar, şefaate nail olmazlar, ancak gerçeğe tanık olanlar müstesna ve onlar, gerçeği bilirler de"},{"number":87,"text":"Ve andolsun ki onları kim yarattı diye sorsan elbette Allah derler; artık ne diye boş şeylere kapılırlar"},{"number":88,"text":"Ve der ki Ya Rabbi: Şüphe yok ki bunlar, inanmayan bir topluluk"},{"number":89,"text":"Artık yüzçevir onlardan ve de ki: Esenlik size, yakında bilip anlarlar"}]}