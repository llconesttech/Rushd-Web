{"number":69,"edition":"tr.golpinarli","ayahs":[{"number":1,"text":"Gerçek olan kıyamet"},{"number":2,"text":"Nedir gerçek olan kıyamet"},{"number":3,"text":"Ve nedir bildiren sana ki nedir gerçek kıyamet"},{"number":4,"text":"Yalanladı Semud ve Âd, insanların başına kopan, akıllarını dağıtan kıyameti"},{"number":5,"text":"Derken Semud, helak edildi taşkınlığıyla"},{"number":6,"text":"Ve ama Âd, helak edildi müthiş bir ses çıkaran, yıkıp götüren, silip süpüren soğuk bir kasırgayla"},{"number":7,"text":"Onu, yedi gece ve sekiz gün, birbiri ardınca musallat etti onlara, o topluluğa baksaydın görürdün ki bu kadar zaman içinde yıkılıvermişler yerlere, sanki içleri kof hurma kütükleriymiş onlar"},{"number":8,"text":"Artık görebilir misin, var mı onlardan kalanlar"},{"number":9,"text":"Ve Firavun ve ondan önce şehirleri altüst olanlar da suçlar işlemişlerdi"},{"number":10,"text":"Derken Rablerinin peygamberine isyan etmişlerdi de onları gittikçe artan bir azapla helak etmişti"},{"number":11,"text":"Şüphe yok ki akıp giden gemide taşıdık sizi sular köpürüp coşunca"},{"number":12,"text":"Bu, size bir öğüt ve ibret olsun ve belleyip unutmayan kulaklarda kalsın diye"},{"number":13,"text":"Sura bir kerecik üfürülünce"},{"number":14,"text":"Ve yeryüzü ve dağlar, bir kerecik birbirlerine çarpıp dağılınca"},{"number":15,"text":"İşte o gün ansızın kopacak kıyamet kopar"},{"number":16,"text":"Ve gök yarılır, o gün bitkin bir hale gelir"},{"number":17,"text":"Melekler, etrafında toplanırlar ve Rabbinin arşını o gün, onların üstünde, sekiz melek taşır"},{"number":18,"text":"O gün ahvaliniz öylesine meydana çıkarılır ki hiçbir şeyiniz gizli kalmaz"},{"number":19,"text":"Derken kimin kitabı, sağ yanından verilirse artık der ki: Gelin, işte okuyun kitabımı"},{"number":20,"text":"Zaten ben biliyordum ki kıyamet günü kavuşacağım hesabıma"},{"number":21,"text":"Artık o, razı olduğu bir yaşayış, bir zevk içindedir"},{"number":22,"text":"Yüce cennettedir"},{"number":23,"text":"Meyveleri pek yakındır"},{"number":24,"text":"Yiyin için, afiyetler olsun, geçmiş günlerdeki yaptıklarınızın karşılığı olarak"},{"number":25,"text":"Ve ama kimin kitabı, sol yanından verilirse artık der ki: Keşke verilmeseydi kitabım"},{"number":26,"text":"Ve keşke bilmeseydim, nedir hesabım"},{"number":27,"text":"Keşke ölümle olup bitseydi her işim"},{"number":28,"text":"Bir fayda vermedi bana mallarım"},{"number":29,"text":"Helak olup gitti gücümkuvvetim"},{"number":30,"text":"Tutun onu da zincirle bağlayın"},{"number":31,"text":"Sonra koca cehenneme atın"},{"number":32,"text":"Sonra da onu, boyu yetmiş zira, bir zincire vurun"},{"number":33,"text":"Şüphe yok ki o, pek ulu Allah'a inanmazdı"},{"number":34,"text":"Ve yoksulun yiyeceğine bakmazdı"},{"number":35,"text":"Artık bugün, ona, burada bir dost yok"},{"number":36,"text":"Ve irinden başka bir yemek de yok"},{"number":37,"text":"Onu da ancak suçlular yer"},{"number":38,"text":"Artık iş, sizin sandığınız gibi değil, andolsun gördüğünüze"},{"number":39,"text":"Ve görmediğinize"},{"number":40,"text":"Şüphe yok ki bu, kerem sahibi bir elçinin sözü elbet"},{"number":41,"text":"Ve bu, şair sözü değil, ne de az inanırsınız"},{"number":42,"text":"Ve kahin sözü de değil, ne de az düşünürsünüz"},{"number":43,"text":"Âlemlerin Rabbinden indirilmiştir"},{"number":44,"text":"Ve eğer bize isnad ederek bazı laflar etseydi"},{"number":45,"text":"Elbette onu kudretimizle alırdık"},{"number":46,"text":"Sonra da elbette şah damarını çeker koparırdık"},{"number":47,"text":"Artık buna mani olamazdı sizden hiçbir kimsecik"},{"number":48,"text":"Ve şüphe yok ki Kur'an, çekinenlere öğüttür"},{"number":49,"text":"Ve şüphe yok ki biz, elbette biliriz, sizden, yalanlayanlar vardır"},{"number":50,"text":"Ve şüphe yok ki Kur'an, kafirlere adeta bir hasrettir"},{"number":51,"text":"Ve şüphe yok ki o, elbette gerçeğin ta kendisidir"},{"number":52,"text":"Artık pek ulu Rabbinin adını anarak tenzih et onu"}]}