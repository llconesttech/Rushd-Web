{"number":36,"edition":"tr.golpinarli","ayahs":[{"number":1,"text":"Ya Sin"},{"number":2,"text":"Andolsun, beyanında hikmet, hükmünde metanet olan Kur'an'a"},{"number":3,"text":"Şüphe yok ki sen, gönderilenlerdensin"},{"number":4,"text":"Doğru bir yoldasın"},{"number":5,"text":"Üstün ve rahim tarafından indirilmiştir"},{"number":6,"text":"Korkutman için, ataları korkutulmamış topluluğu; onlardır gafil olanlar"},{"number":7,"text":"Andolsun ki onların çoğu hakkında şu söz gerçekleşmiştir: Onlardır inanmayanlar"},{"number":8,"text":"Şüphe yok ki biz, boyunlarına laleler vurduk, elleri, adeta çenelerine kenetlendi lalelerle, bu yüzden onlar, başlarını dimdik tutarlar"},{"number":9,"text":"Ve önlerine bir set çektik, arkalarına bir set ve gözlerini bağladık da bu yüzden onlar, görmezler"},{"number":10,"text":"Ve birdir onlara korkutsan da, korkutmasan da; onlar, inanmazlar"},{"number":11,"text":"Sen, ancak Kur'an'a uyan ve rahmandan, halk görmese de korkan kişiyi korkutabilirsin; müjdele onu yarlıganmayla ve güzelim bir mükafatla"},{"number":12,"text":"Şüphe yok ki biz, ölüyü diriltiriz ve yazarız önceden, dünyada yaptıklarını ve sonradan bıraktıkları izleri ve her şeyi apaçık bir kitapta sayıp yazdık, takdir ettik"},{"number":13,"text":"Örnek getir onlara o şehir halkını; hani oraya peygamberler gelmişti"},{"number":14,"text":"Hani onlara iki kişi göndermiştik de onları yalanlamışlardı, derken bir üçüncü kişiyle kuvvetlendirmiştik onları da şüphe yok ki demişlerdi, biz, size gönderilmiş peygamberleriz"},{"number":15,"text":"Onlar, siz demişlerdi, ancak bizim gibi insansınız ve rahman da hiçbir şey indirmemiştir, siz, ancak yalan söylemektesiniz"},{"number":16,"text":"Rabbimiz bilir ki demişlerdi, şüphe yok, biz size gönderildik elbet"},{"number":17,"text":"Ve bize düşen vazife, ancak apaçık tebliğden ibaret"},{"number":18,"text":"Demişlerdi ki: Gerçekten de sizin yüzünüzden uğursuzluğa uğramadayız, andolsun ki bu işten vazgeçmezseniz elbette taşlarız sizi ve elbette bizden, elemli bir azaba uğrarsınız"},{"number":19,"text":"Onlar da, uğursuzluğunuz demişlerdi, kendinizden; öğüt verilirse de mi yapacaksınız bunu? Hayır, siz, haddi aşmış bir topluluksunuz"},{"number":20,"text":"Ve şehrin ta öte ucundan birisi, koşarak gelmişti de ey kavmim demişti, uyun peygamberlere"},{"number":21,"text":"Uyun sizden hiçbir ücret istemeyenlere ve onlardır doğru yolu bulanlar"},{"number":22,"text":"Ve ne olmuş bana da beni yaratana kulluk etmeyecekmişim ve siz de, sonunda dönüp onun tapısına gideceksiniz"},{"number":23,"text":"Onu bırakıp da başka mabutlar mı kabul edeyim? Rahman, bana bir zarar vermeyi isterse onların şefaatleri, bana hiçbir fayda veremeyeceği gibi onlar, beni kurtaramazlar da"},{"number":24,"text":"O vakit şüphe yok ki apaçık bir sapıklık içinde kalırım elbet"},{"number":25,"text":"Şüphe yok ki ben, Rabbinize inandım, duyun sözümü"},{"number":26,"text":"Denildi ki: Gir cennete. Ne olurdu dedi, kavmim de bilseydi"},{"number":27,"text":"Ne yüzden Rabbimin beni yarlıgadığını ve yüce derecelere ermişler arasına kattığını"},{"number":28,"text":"Ve ondan sonra kavmine, gökten asker indirmedik ve helak ettiklerimize bu çeşit asker de indirmemiştik zaten"},{"number":29,"text":"Azabımız, ancak bir bağrıştan ibaretti, o anda hepsi de sönüp gitti"},{"number":30,"text":"Yazıklar olsun kullara, onlara hiçbir peygamber gelmedi ki onunla alay etmesinler"},{"number":31,"text":"Görmediler mi onlardan önce nice ümmetleri helak ettik ki gerçekten de bir daha dünyaya dönmedi onlar"},{"number":32,"text":"Ve şüphesiz hepsi de tapımıza getirilmiştir onların"},{"number":33,"text":"Ve bir delildir onlara, ölü yeryüzünü dirilttik ve oradan taneler çıkardık da onları yerler"},{"number":34,"text":"Ve orada hurmalıklardan, üzüm bağlarından bahçeler halkettik ve orada kaynaklar çıkarıp akıttık"},{"number":35,"text":"Yesinler diye kendi elleriyle meydana getirmedikleri o meyveleri, hala mı şükretmezler"},{"number":36,"text":"Şanı yücedir, münezzehtir yerden bitirdiği şeyleri ve kendilerinden meydana gelen çocukları ve daha da bilmedikleri şeyleri çifterçifter halk edenin"},{"number":37,"text":"Ve bir delildir onlara gece; gündüzü ve güneşin ziyasını çekip sıyırırız ondan da o anda karanlığa dalarlar"},{"number":38,"text":"Ve güneş de karar edeceği yere kadar akıp gider bu, üstün, hüküm ve hikmet sahibi mabudun takdiridir"},{"number":39,"text":"Ve ay için de muayyen zamanlarda konaklar takdir ettik, her devrin sonunda, eski, kuru ve eğri hurma salkımının çöpüne döner"},{"number":40,"text":"Ne güneş, aya yetişebilir ve ne gece, gündüzü geçebilir; hepsi de bir gökte yüzüp durur"},{"number":41,"text":"Ve onlara bir delil de, soylarını, dopdolu gemide taşımamızdır"},{"number":42,"text":"Ve daha da buna benzer nice binecekleri şeyler yarattık onlara"},{"number":43,"text":"Dilersek sulara boğarız onları da ne bir imdatlarına yeten olur, ne de kurtarılır onlar"},{"number":44,"text":"Ancak bizden bir rahmet olur ve bir zamanadek yaşayıp geçinmeleri takdir edilmiş bulunursa o başka"},{"number":45,"text":"Ve onlara, önünüzde bulunanla ardınızda olan azaptan çekinin de rahmete erin dendi mi"},{"number":46,"text":"Ve onlara, Rablerinin delillerinden bir delil geldi mi ancak yüz çevirirler ondan"},{"number":47,"text":"Ve onlara, Allah'ın, sizi rızıklandırdığı şeylerin bir kısmını hayır yoluna harcayın dendi mi kafir olanlar, inananlara derler ki: Dileseydi Allah doyururdu onu, biz mi doyuralım? Siz, ancak apaçık bir sapıklık içindesiniz"},{"number":48,"text":"Ve derler ki: Bu vait, ne vakit yerine gelecek doğru söylüyorsanız"},{"number":49,"text":"Bir tek bağrıştan başka bir şey beklemiyor onlar, ansızın helak ediverir onları birbirleriyle düşmanlık edip dururlarken"},{"number":50,"text":"Derken bir vasiyette bile bulunmaya imkan bulamazlar ve ailelerine bile dönemezler"},{"number":51,"text":"Ve Sur üfürülmüştür de o anda kabirlerinden çıkıp Rablerinin tapısına koşuyorlar"},{"number":52,"text":"Ve demişlerdir ki: Yazıklar olsun bize, kim kaldırdı bizi uyuduğumuz yerden; bu, rahmanın bize vaadettiği şey ve peygamberler gerçek söylemişler"},{"number":53,"text":"Bu, ancak bir bağrıştan ibaret, derken onların hepsi, tapımızda hazır bulunmadalar"},{"number":54,"text":"Gerçekten de bugün, hiç kimseye, hiçbir suretle zulmedilmez ve size de, ancak yaptığınız şeylerin karşılığı verilir"},{"number":55,"text":"Şüphe yok ki cennet ehli bugün, nimetler içinde sevinç ve ferah içindedir"},{"number":56,"text":"Onlar da, eşleri de, gölgeliklerde, tahtlara oturup dayanmışlardır"},{"number":57,"text":"Onlarındır orada yemişler ve onlarındır diledikleri her şey"},{"number":58,"text":"Onlara, rahim Rabden söylenen söz de esenlik size sözüdür"},{"number":59,"text":"Ayrılın bugün ey suçlular"},{"number":60,"text":"Ey Âdem oğulları, sakın Şeytan'a kulluk etmeyin, şüphe yok ki o, apaçık bir düşmandır size diye emredip söz almadı mı sizden"},{"number":61,"text":"Ve bana kulluk edin ancak, budur doğru yol"},{"number":62,"text":"Ve andolsun ki sizden birçok halk yığınını doğru yoldan saptırdı o, aklınız mı yoktu da akıl edemediniz"},{"number":63,"text":"Budur o cehennem ki size vaadedilmişti"},{"number":64,"text":"Girin mutlaka oraya kafir olduğunuza karşılık"},{"number":65,"text":"O gün, ağızlarını mühürleriz ve ne kazandılarsa elleri, söyler bize ve tanıklık eder ayakları"},{"number":66,"text":"Ve dileseydik onları kör ederdik de doğru yolu ararlar, bulamazlardı, nasıl görebilirlerdi ki"},{"number":67,"text":"Ve dileseydik onları çarpıp, durdukları yerde bir başka şekle sokardık da kalakalırlardı, ne ileriye gitmeye güçleri yeterdi, ne geriye dönmeye"},{"number":68,"text":"Ve kimin ömrünü uzatırsak yaratılışta adeta geriye döndürürüz onu, çocuklaşır; hala mı akıl etmezler"},{"number":69,"text":"Ve biz, ona şiir belletmedik ve bu, ona yakışmaz da; bu, ancak bir öğüttür ve her şeyi açıklayan Kur'an"},{"number":70,"text":"Diri olanı korkutması ve kafirler hakkındaki sözün gerçeğe çıkması için"},{"number":71,"text":"Görmediler mi ki kudretimizle yapıp meydana getirdiklerimizden davarlar halkettik onlara ve onlar da bu davarlara sahib oldular"},{"number":72,"text":"Ve bu davarları onlara münkad ettik de binecekleri hayvanlar da onlardan ve onların bazısını da yerler"},{"number":73,"text":"Ve daha da nice menfaatleri var onlarda ve içecekleri de onlardan meydana gelmede; hala mı şükretmezler"},{"number":74,"text":"Ve bir yardıma ermek için Allah'ı bırakırlar da başka mabutlar kabul ederler"},{"number":75,"text":"Onların, güçleri yetmez yardım etmeye onlara ve asıl onlardır o uydurma mabutların hizmetine hazırlanmış askerler"},{"number":76,"text":"Mahzun etmesin seni onların sözleri; şüphe yok ki biz, gizlediklerini de biliriz, açığa vurduklarını da"},{"number":77,"text":"İnsan, kendisini, hiç şüphesiz bir katre sudan yarattığımızı görmedi mi de şimdi o, apaçık bir düşman olmaya kalkışmada"},{"number":78,"text":"Ve bize bir örnek getirmede ve yaratılışını da unutmada, çürüyüp dağılmış kemikleri kim diriltir demede"},{"number":79,"text":"De ki: Onu ilk defa yapıp meydana getiren diriltir ve o, her çeşit yaratmayı bilir"},{"number":80,"text":"Öyle bir mabuttur ki size, yemyeşil ağaçtan ateş halketmiştir de ateşlerinizi onunla yakarsınız"},{"number":81,"text":"Gökleri ve yeryüzünü yaratanın, onların benzerini yaratmaya gücü yetmez mi? Evet ve o, her şeyi yaratan mabuttur, her şeyi bilir"},{"number":82,"text":"Emri, bir şeyin yaratılmasına taalluk eder, birşeyi yaratmayı dilerse ona ol der, hemen oluverir"},{"number":83,"text":"Yücedir, münezzehtir o mabut ki her şeyin tasarrufu ve tedbiri, onun elindedir ve hepiniz de dönüp onun tapısına varacaksınız"}]}