{"number":70,"edition":"tr.golpinarli","ayahs":[{"number":1,"text":"İsteyen biri, istedi gelip çatacak azabı"},{"number":2,"text":"O azabı ki kafirlerin başından defedecek yok"},{"number":3,"text":"Yüksek dereceler sahibi Allah'tandır"},{"number":4,"text":"Melekler ve Ruh, kendilerine emredilen yere çıkarlar bir günde ki miktarı elli bin yıldır"},{"number":5,"text":"Artık sabret güzel bir sabırla"},{"number":6,"text":"Şüphe yok ki onlar uzak görürler onu"},{"number":7,"text":"Ve bizse pek yakın görürüz onu"},{"number":8,"text":"O gün gök, yağ tortusuna döner"},{"number":9,"text":"Ve dağlar, atılmış renkrenk pamuğa benzer"},{"number":10,"text":"Ve hiçbir dost, dostunu sormaz"},{"number":11,"text":"Birbirlerini görüp tanırlar da ve suçlu, o günün azabına karşılık oğlunu da vermek ister"},{"number":12,"text":"Eşini de, kardeşini de"},{"number":13,"text":"Kendisini barındıran kabile halkını da"},{"number":14,"text":"Ve kim varsa yeryüzünde hepsini de feda etmek ve sonra da kendini kurtarmak ister"},{"number":15,"text":"Fakat imkanı yok; şüphe yok ki cehennem alevalev yanmadadır"},{"number":16,"text":"Ne el bırakmadadır, ne ayak, ne et bırakmadadır, ne deri"},{"number":17,"text":"Çağırır dönüp gideni"},{"number":18,"text":"Ve toplayıp biriktireni"},{"number":19,"text":"Şüphe yok ki insan haris yaratılmıştır"},{"number":20,"text":"Bir şerre uğrarsa bağırır, sızlanır"},{"number":21,"text":"Ve bir hayır elde ederse vermez, kıskanır"},{"number":22,"text":"Ancak müstesnadır namaz kılanlar"},{"number":23,"text":"Öylesine kılanlar ki namazlarını daima kılarlar"},{"number":24,"text":"Ve öyle kişilerdir onlar ki mallarında malum bir hak var"},{"number":25,"text":"İsteyene ve mahrum olana"},{"number":26,"text":"Ve öyle kişilerdir onlar ki ceza gününü gerçek bilirler"},{"number":27,"text":"Ve öyle kişilerdir onlar ki Rablerinin azabından korkarlar"},{"number":28,"text":"şüphe yok ki Rablerinin azabından da kimse emin olamaz"},{"number":29,"text":"Ve öyle kişilerdir onlar ki ırzlarını korurlar"},{"number":30,"text":"Ancak eşleri ve temellük ettikleri müstesna ve artık bu hususta da kınanmazlar onlar"},{"number":31,"text":"Bunlarda başkasını isteyenlere gelince, onlardır haddi aşanların ta kendileri"},{"number":32,"text":"Ve öyle kişilerdir onlar ki emanetlerine ve ahitlerine riayet ederler"},{"number":33,"text":"Ve öyle kişilerdir onlar ki tanıklıklarında doğrudurlar"},{"number":34,"text":"Ve öyle kişilerdir onlar ki namazlarını korurlar"},{"number":35,"text":"İşte onlardır cennetlerde ağırlananlar"},{"number":36,"text":"Ne oluyor kafirlere ki sana doğru koşmadalar"},{"number":37,"text":"Sağdan ve soldan parçaparça ve bölükbölük"},{"number":38,"text":"Onların her biri, Naim cennetine sokulacaklarını mı umuyorlar"},{"number":39,"text":"Fakat imkanı yok; şüphe yok ki biz, onları, onların da bildikleri şeyden yarattık"},{"number":40,"text":"Andolsun doğuların Rabbine ve batıların Rabbine, gerçekten de bizim gücümüz yeter"},{"number":41,"text":"Onlardan daha hayırlısını, yerlerine geçirmeye ve kimse önümüze geçemez"},{"number":42,"text":"Bırak artık onları dalsınlar daldıklarına ve oynasınlar oynadıklarıyla, kendilerine vaadedilen güne kavuşuncaya dek"},{"number":43,"text":"O gün, kabirlerinden çıkarlar da koşmaya başlarlar, sanki dikilmiş hedeflere yelmedeler"},{"number":44,"text":"Gözleri yerde, üstlerine aşağılık çökmüş; işte onlara vaadedilen gün, bugündür"}]}