{"number":77,"edition":"tr.golpinarli","ayahs":[{"number":1,"text":"Andolsun, ardı ardınca, iyilikle gönderilenlere"},{"number":2,"text":"Şiddetle esip yelenlere"},{"number":3,"text":"Bulutları yayıp sürenlere"},{"number":4,"text":"Gerçekle aslı olmayanı ayırt edenlere"},{"number":5,"text":"Öğütleri telkin edenlere"},{"number":6,"text":"Özürle suçu yok etmek hususunda olsun, yahut korkutma hususuna ait bulunsun"},{"number":7,"text":"Şüphe yok ki size vaat edilen, mutlaka olacak"},{"number":8,"text":"Yıldızların ışıkları sönünce"},{"number":9,"text":"Ve gök yarılınca"},{"number":10,"text":"Ve dağlar, yerlerinden kopup dümdüz olunca"},{"number":11,"text":"Ve peygamberler toplanınca"},{"number":12,"text":"Hangi gün için geciktirildi bunlar"},{"number":13,"text":"Ayırma günü için"},{"number":14,"text":"Ve nedir, bilir misin ayırma günü"},{"number":15,"text":"Vay hallerine o gün yalanlayanların"},{"number":16,"text":"Önce gelenleri helak etmedik mi"},{"number":17,"text":"Sonra da son gelenleri tutar, katarız onlara"},{"number":18,"text":"Böyle yaparız günahkarlara"},{"number":19,"text":"Vay hallerine o gün yalanlayanların"},{"number":20,"text":"Sizi, bayağı ve azıcık bir sudan yaratmadık mı"},{"number":21,"text":"Derken onu, karar edilecek kuvvetli bir yerde tutmadık mı"},{"number":22,"text":"Bilinen bir müddete dek"},{"number":23,"text":"Derken taktir ettik yaratılışını, ne güzel de takdir ederiz biz"},{"number":24,"text":"Vay hallerine o gün yalanlayanların"},{"number":25,"text":"Yeryüzünü, bir toplantı yeri olarak halk etmedik mi"},{"number":26,"text":"Dirilere ve ölülere"},{"number":27,"text":"Ve orada, sabit ve metin dağlar yarattık ve sizi, tatlı suyla suvardık"},{"number":28,"text":"Vay hallerine o gün yalanlayanların"},{"number":29,"text":"Haydi yürüyün yalanladığınıza doğru"},{"number":30,"text":"Yürüyün üç kola ayrılmış gölgeye doğru"},{"number":31,"text":"Ne gölgelendirir sizi o, ne alevden korur"},{"number":32,"text":"O, köşk gibi kıvılcımlar fırlatır"},{"number":33,"text":"Sanki o kıvılcımlar, birer sarı erkek devedir"},{"number":34,"text":"Vay hallerine o gün yalanlayanların"},{"number":35,"text":"Bu, bir gündür ki söz söyleyemezler"},{"number":36,"text":"Onlara izin de verilmez, özür getiremezler"},{"number":37,"text":"Vay hallerine o gün yalanlayanların"},{"number":38,"text":"Budur ayırma günü, sizi de toplarız, öncekileri de"},{"number":39,"text":"Artık bir düzeniniz varsa düzüp koşun"},{"number":40,"text":"Vay hallerine o gün yalanlayanların"},{"number":41,"text":"Şüphe yok ki çekinenler, gölgeliklerdedir ve pınar başlarında"},{"number":42,"text":"arzuladıkları meyveleri bulurlar"},{"number":43,"text":"Yiyin ve için, afiyetler olsun yaptıklarınıza karşılık"},{"number":44,"text":"Şüphe yok ki böyle mükafatlandırırız iyilik edenleri"},{"number":45,"text":"Vay hallerine o gün yalanlayanların"},{"number":46,"text":"Yiyin ve geçinin az bir müddet, şüphe yok ki suçlularsınız siz"},{"number":47,"text":"Vay hallerine o gün yalanlayanların"},{"number":48,"text":"Rüku edin denince onlara, rüku etmezler"},{"number":49,"text":"Vay hallerine o gün yalanlayanların"},{"number":50,"text":"Bundan sonra artık hangi söze inanırlar ki"}]}