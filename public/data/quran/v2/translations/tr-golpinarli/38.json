{"number":38,"edition":"tr.golpinarli","ayahs":[{"number":1,"text":"Sad, andolsun şerefli Kur'an'a"},{"number":2,"text":"Kafir olanlar, ululanmadalar ve isyan içindeler"},{"number":3,"text":"Onlardan önce nice ümmetleri helak ettik de bağrışıp çığrıştılar ama kurtuluş vakti çoktan geçmişti"},{"number":4,"text":"Onların cinsinden bir korkutucu geldi mi şaşıp kalırlar da kafirler derler ki: Bu, bir büyücü ve pek yalancı"},{"number":5,"text":"Mabutları bir tek mabut mu kabul.etmiş? Gerçekten de bu, elbette pek şaşılacak şey"},{"number":6,"text":"Ve ileri gelenlerinden.bir kısmı, kalkıp gitmiş ve yürüyün demiştir ve dayanın mabutlarınıza kulluk etmede; şüphe yok ki istenen şey de budur elbet"},{"number":7,"text":"Biz bunu son dinlerin hiçbirinde duymadık, bu, ancak bir yalan"},{"number":8,"text":"Kur'an, aramızdan ona mı indirildi? Hayır, onlar, benim vahyimden şüphedeler; hayır, onlar daha tatmadılar azabımı"},{"number":9,"text":"Yoksa üstün ve vergisi bol Rabbinin hazineleri, onların yanında mı"},{"number":10,"text":"Yahut da göklerin ve yeryüzünün ve ikisinin arasındakilerin saltanat ve tedbiri, onların mı? Öyleyse ağsınlar göklerin kapılarına"},{"number":11,"text":"Bir ordudur onlar ki bölükbölük toplanmış ve buracıkta bozguna uğrayacaklar"},{"number":12,"text":"Onlardan önce de Nuh'un ve Âd'ın ve ordular sahibi Firavun'un kavimleri, yalanladılar"},{"number":13,"text":"Ve Semud'un kavmi ve Lut kavmi ve Ashabı Eyke; işte bunlardır bölükler"},{"number":14,"text":"Her biri, peygamberleri ancak yalanladılar da azabı hak ettiler"},{"number":15,"text":"Ve bunlar da bekliyorlar ancak o tek bağrışı ki vakti geldi miydi, gecikmesine, dönmesine imkan yok"},{"number":16,"text":"Ve Rabbimiz derler, soru gününden önce tez ver azabımızı"},{"number":17,"text":"Sabret ne derlerse ve an güçlükuvvetli kulumuz Davud'u, şüphe yok ki o, daima Rabbine dönen, tövbe eden bir kuldu"},{"number":18,"text":"Şüphe.yok ki biz, dağları ram etmiştik ona, akşam ve kuşluk çağlarında, onunla beraber Rabbi tenzih ederlerdi"},{"number":19,"text":"Ve kuşlar da toplanmıştı, hepsi de ona itaat ederdi"},{"number":20,"text":"Ve onun saltanatını kuvvetlendirdik ve ona peygamberlik ve gerçekle batılı ayırt ediş bilgisini verdik"},{"number":21,"text":"Sen, o davacılardan haber aldın mı? Hani Davud'un ibadet ettiği yerin duvarına tırmanmışlardı"},{"number":22,"text":"Hani Davud'un tapısına girmişlerdi de Davud, onlardan pek korkmuştu; korkma demişlerdi, iki hısımız, birimiz, öbürünün hakkına tecavüz etti, adaletle hükmet aramızda, birimize meylederek hakkı aşma ve bizi dosdoğru yola sevket"},{"number":23,"text":"Şüphe yok ki şu, benim kardeşimdir, doksan dokuz dişi koyunu var ve benimse bir tek dişi koyunum; öyleyken onu da bana ver dedi ve konuşmamızda beni alt da etti"},{"number":24,"text":"Dedi ki: Senin dişi koyununu, kendi koyunlarına katmayı istemekle gerçekten de zulmetmiş sana ve şüphesiz ki ortakların çoğu, birbirinin hakkına tecavüz eder, ancak inanan ve iyi işlerde bulunanlar müstesna ve fakat bunlar da pek azdır ve Davud, biz, kendisini sınadık sandı da Rabbinden yarlıganma diledi ve eğilerek yere kapandı ve Rabbine döndü"},{"number":25,"text":"Ve biz de onun bu.suçunu örttük ve şüphe yok ki onun, katımızda bir yakınlık derecesi ve dönüp geleceği güzel bir makamı vardı"},{"number":26,"text":"Ey Davud, biz seni yeryüzüne hakim ettik, artık insanlar arasında, adaletle hükmet ve dileğine uyma ki seni Allah yolundan saptırır; Allah yolundan sapanlaraysa şiddetli bir azap var soru gününü unuttuklarından"},{"number":27,"text":"Ve biz, göğü ve yeryüzünü ve ikisinin arasındakileri boş yere yaratmadık; bu, kafir olanların zannı; artık vay haline kafirlerin ateşten"},{"number":28,"text":"İnananlarla iyi işlerde bulunanları, yeryüzündeki bozguncular gibi mi tutacağız, yahut çekinenlere, doğru yoldan çıkanlara ettiğimiz muameleyi mi yapacağız"},{"number":29,"text":"Bir kitaptır bu ki onu, kutlu olarak sana indirdik, ayetlerini iyice bir düşünsünler aklı başında olanlar ve ondan öğüt alsınlar diye"},{"number":30,"text":"Ve Davud'a.Süleyman'ı ihsan ettik, ne güzel bir kuldu, şüphe yok ki o, daima Rabbine dönen, tövbe eden bir kuldu"},{"number":31,"text":"Hani ona, üç ayağının üstünde duran ve ön ayaklarından birini büküp tırnağını yere dayayan yürük atlar arzedilmişti öğleden sonra"},{"number":32,"text":"Derken gerçekten de demişti, ben, güzel atları, Rabbimi anarak severim ve sonunda güneş, perde altına girmişti de"},{"number":33,"text":"Getirin onları bana demişti, atlar getirilince de onların ayaklarını, boyunlarını okşamıya, yelerini taramaya koyulmuştu"},{"number":34,"text":"Ve andolsun ki biz Süleyman'ı sınamıştık ve tahtının üstüne bir ölü koymuştuk, sonra o da tövbe edip Rabbine dönmüştü"},{"number":35,"text":"Rabbim demişti, beni yarlıga ve bana öyle bir saltanat ver ki benden sonra hiçbir kimse nail olamasın o saltanata, şüphe yok ki senin vergin, ihsanın, boldur"},{"number":36,"text":"Ve ona rüzgarı ram etmiştik de emriyle dilediği yere hafif hafif esip giderdi"},{"number":37,"text":"Ve Şeytanlardan bütün mimarları ve dalgıçları da ram etmiştik ona"},{"number":38,"text":"Ve bir başka kısmı da bukağılarla bağlanmıştı"},{"number":39,"text":"Bu, bizim vergimizdir demiştik, istersen sayısız olarak sen de ihsan et; istersen elini yum, verme"},{"number":40,"text":"Ve şüphe yok ki onun, katımızda bir yakınlık derecesi ve dönüp geleceği güzel bir makamı vardı"},{"number":41,"text":"Ve an kulumuz Eyyub'u da, hani Rabbine nida.edip de demişti ki: Gerçekten de Şeytan beni yordu ve azaba uğrattı"},{"number":42,"text":"Vur yere ayağını, bu yıkanılacak ve içilecek serin su işte demiştik"},{"number":43,"text":"Ve ona ailesini de ve onlarla beraber daha bir mislini de, bizden bir rahmet ve aklı başında.olanlara da bir öğüt ve ibret olmak üzere verdik"},{"number":44,"text":"Eline dedik, bir demet sap al da onunla vur ve yeminini.bozma. Şüphe yok ki biz onu, sabırlı bulduk, ne güzel bir kuldu ve şüphe yok ki o, daima Rabbine dönen, tövbe eden bir kuldu"},{"number":45,"text":"Ve an kullarımız İbrahim'i ve İshak'ı ve Yakup'u ki ibadette kuvvetliydi bunlar, dinde gözleri açıktı"},{"number":46,"text":"Biz onları, daima yurtları olan ahireti anma huyuyla yarattık da özleri temiz, ihlas sahibi kullar ettik"},{"number":47,"text":"Ve şüphe yok ki onlar, katımızda, seçilmiş, hayırlı kişilerdendi elbet"},{"number":48,"text":"Ve an İsmail'i, ElYesa'ı ve ZülKifl'i ve hepsi de hayırlı kişilerdendi"},{"number":49,"text":"Ve bu, güzel bir anılıştır ve şüphe yok ki çekinenlere elbette dönülüp varılacak pek güzel bir yer var"},{"number":50,"text":"Ebedi Adn cennetleri ki onlara açıktır kapıları"},{"number":51,"text":"Oralarda yaslanıp oturacaklar, diledikleri birçok yemişler ve içecek şeyler, hemen sunulacak kendilerine"},{"number":52,"text":"Ve yanlarında,.eşlerinden gözlerini ayırmayan huriler olacak ki her biri de eşit ve aynı yaşta"},{"number":53,"text":"İşte bu, soru gününde size vaadedilen şey"},{"number":54,"text":"Şüphe yok ki bu, elbette bizim.rızkımız, hem de öylesine ki bitip tükenmesi yok"},{"number":55,"text":"Şu da var: Ve şüphe yok ki azgınlara elbette dönülüp gidilecek en kötü bir yer mevcut"},{"number":56,"text":"Cehennem. Oraya atılırlar ve orası, gerçekten, yatılıp kalınacak ne de kötü yerdir"},{"number":57,"text":"İşte budur azap, artık tatsınlar gayet sıcak ve gayet soğuk suları"},{"number":58,"text":"Ve daha da buna eşit çeşitçeşit azaplar var"},{"number":59,"text":"Bu topluluk, size uyup sizinle beraber cehenneme girenler; rahat yüzü görmesinler; onlar, mutlaka ateşe atılacaklar"},{"number":60,"text":"Onlar da hayır diyecekler, asıl siz, rahat yüzü görmeyin; siz getirdiniz başımıza bunu, gerçekten de karar edilecek ne kötü yer"},{"number":61,"text":"Rabbimiz diyecekler, kim bizi buna uğrattıysa ateşte, azabını bir kat daha arttır onun"},{"number":62,"text":"Ve ne oldu bize ki diyecekler, kötü saydığımız erleri göremiyoruz"},{"number":63,"text":"Onları alaya alırdururduk, yoksa gözümüzden mi kaçtılar"},{"number":64,"text":"Şüphe yok ki cehennem ehlinin, birbirleriyle şu münakaşaları, gerçektir"},{"number":65,"text":"De ki: Ben, ancak bir korkutucuyum ve yoktur tapacak bir ve her şeye üstün Allah'tan başka"},{"number":66,"text":"Rabbidir göklerin ve yeryüzünün ve ikisinin arasındakilerin o üstün olan ve suçları, ceza vermeden önce ve tamamıyla örten"},{"number":67,"text":"De ki: Bu Kur'an, en büyük bir haberdir"},{"number":68,"text":"Siz ondan yüz çevirmedesiniz"},{"number":69,"text":"En yüce melekler topluluğu, münakaşa ederlerken benim hiçbir bilgim yoktu"},{"number":70,"text":"Bana vahyedilmede ve ben, ancak apaçık bir korkutucuyum"},{"number":71,"text":"Hani Rabbin, meleklere, ben balçıktan bir insan yaratacağım demişti de"},{"number":72,"text":"Onu tamamlayınca ve ona, ruhumdan üfürünce karşısında yerlere kapanıp secde etmişlerdi"},{"number":73,"text":"Meleklerin hepsi birden secde etmişti"},{"number":74,"text":"Ancak İblis secde etmemişti, ululanmıştı ve o, kafirlerden olmuştu"},{"number":75,"text":"Ey İblis demişti, kudret ellerimle yarattığıma, ne mani oldu da secde etmedin? Ululuk mu satmadasın, yoksa yücelerden misin sen"},{"number":76,"text":"O, ben demişti, ondan hayırlıyım, ateşten yarattın beni ve onuysa balçıktan halkettin"},{"number":77,"text":"Çık git buradan hemen demişti, gerçekten de taşlanmışsın sen"},{"number":78,"text":"Ve şüphe yok ki ceza gününedek benden lanet sana"},{"number":79,"text":"Rabbim demişti, ölüleri dirilteceğin günedek öldürme beni"},{"number":80,"text":"Gerçekten de demişti, sen, ölmeyenlere katıl"},{"number":81,"text":"Bilinen vaktin gününe dek"},{"number":82,"text":"Gerçek demişti, yüceliğine andolsun ki onların hepsini azdıracağım"},{"number":83,"text":"Ancak içlerinden, ihlasa eren kulların müstesna"},{"number":84,"text":"Bu gerçek demişti ve ben de gerçek olarak söylüyorum ki"},{"number":85,"text":"Andolsun, dolduracağım cehennemi seninle ve sana uyanların hepsiyle"},{"number":86,"text":"De ki: Ben, tebliğime karşılık, sizden bir ücret istemiyorum ve ben, kendiliğimden bir şey de istememekteyim"},{"number":87,"text":"O, ancak alemlere bir öğüt"},{"number":88,"text":"Onun doğruluğunu, bir müddet sonra mutlaka bilip anlayacaksınız"}]}