{"number":71,"edition":"tr.golpinarli","ayahs":[{"number":1,"text":"Şüphe yok ki biz, onlara elemli bir azap gelmeden korkut kavmini diye göndermiştik Nuh'u, kavmine"},{"number":2,"text":"Demişti ki: Ey kavmin, ben, sizi apaçık bir korkutucuyum"},{"number":3,"text":"Gayrı kulluk edin Allah'a ve çekinin ondan ve itaat edin bana da"},{"number":4,"text":"Suçlarınızı yarlıgasın ve sizi, muayyen bir vaktedek geciktirsin. Şüphe yok ki Allah'ın takdir ettiği vakit geldi mi gecikmesine imkan yoktur eğer biliyorsanız"},{"number":5,"text":"Rabbim demişti, ben kavmimi gece ve gündüz çağırdım"},{"number":6,"text":"Benim çağırmam, ancak onların kaçmasını arttırdı"},{"number":7,"text":"Ve gerçekten de ben, onları, sen yarlıgayasın, suçlarını örtesin diye ne vakit çağırdıysam parmaklarıyla kulaklarını tıkadılar ve elbiselerine büründüler ve ısrar ettiler ve ululandıkça ululanmaya kalkıştılar"},{"number":8,"text":"Sonra onları, gerçekten de yüksek sesle çağırdım"},{"number":9,"text":"Sonra açığa vurup yaydım onlara ve gizlice konuştum, davet ettim onları da"},{"number":10,"text":"Dedim ki: Rabbinizden yarlıganma dileyin, şüphe yok ki o, bütün suçları, tamamıyla örter"},{"number":11,"text":"Size gökten faydalı ve bol yağmurlar yollar"},{"number":12,"text":"Ve size, mallar, oğullar vererek yardım eder ve size bağlar, bahçeler halk eder ve ırmaklar yaratır"},{"number":13,"text":"Ne oldu size ki Allah'ın, büyük, ulu ve şerefli bir mabud olduğunu ummuyorsunuz"},{"number":14,"text":"Ve halbuki o, sizi haldenhale koyarak halk etmiştir"},{"number":15,"text":"Görmez misiniz Allah, nasıl da gökleri yedi kat yaratmıştır"},{"number":16,"text":"Ve o göklerde, aya bir ışık vermiş ve güneşi de, her yanı aydınlatan bir çırağ olarak halk etmiştir"},{"number":17,"text":"Ve Allah, yeryüzünden size nebatlar bitirmiştir"},{"number":18,"text":"Sonra da sizi gene oraya yollar ve oradan çıkarır"},{"number":19,"text":"Ve Allah, yer yüzünü size bir döşeme, bir yaygı olarak yaratmıştır"},{"number":20,"text":"Oradaki genişgeniş yollara dalıp gidin diye"},{"number":21,"text":"Nuh demişti ki: Rabbim, şüphe yok ki onlar, bana isyan ettiler ve malı ve evladı, ancak ziyanını arttırıp duran kişiye uydular"},{"number":22,"text":"Ve pek büyük düzenler kurmaya giriştiler"},{"number":23,"text":"Ve sakın dediler, mabutlarınızı bırakmayın, hele ne Vedd'i bırakın, ne Suva'ı, ne de Yaguus'u ve Yauk'u ve Nesr'i"},{"number":24,"text":"Ve andolsun ki bunlar, birçok kişileri doğru yoldan çıkardılar ve zalimlerin, ancak sapıklığını arttır"},{"number":25,"text":"Suçları yüzünden de bunlar, sulara boğuldular da ateşe atıldılar, derken Allah'tan başka bir yardımcı da bulamadılar"},{"number":26,"text":"Ve Nuh, demişti ki: Rabbim, yeryüzünde kafirlerden bir tek kişi bile bırakma"},{"number":27,"text":"Şüphe yok ki onları bırakacak olursan kullarını yoldan çıkarırlar ve ancak gerçekten sapan ve iyiden iyiye kafir olan evlatlar yetiştirirler"},{"number":28,"text":"Rabbim, benim suçlarımı ört ve anamınbabamın ve inanarak evime kimler girdiyse onların ve erkek, kadın bütün inananların suçlarını ve zalimleri de ancak mahvet, helak vesilelerini arttır onların"}]}