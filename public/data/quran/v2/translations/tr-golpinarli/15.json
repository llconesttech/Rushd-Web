{"number":15,"edition":"tr.golpinarli","ayahs":[{"number":1,"text":"Elif lam ra, budur kitabın ve her şeyi açıklayan Kur'an'ın ayetleri"},{"number":2,"text":"Nice demler gelecek ki kafirler, ne olur keşke biz de Müslüman olsaydık diyecekler"},{"number":3,"text":"Bırak onları, yesinler, geçinsinler ve isteklere düşüp oyalansınlar, yakında bilecekler"},{"number":4,"text":"Ve biz hiçbir şehri helak etmedik ki helak edeceğimiz zaman, malum ve mukadder olmasın"},{"number":5,"text":"Hiçbir ümmet, ne helak edileceği zamanı mukadder vaktinden öne alabilir, ne de onu geciktirebilir"},{"number":6,"text":"Ve derler ki: Ey kendisine Kur'an indirilen sen gerçekten de delisin"},{"number":7,"text":"Gerçeklerdensen neden meleklerle gelmiyorsun bize"},{"number":8,"text":"Biz melekleri, ancak hak ve gerçek olarak indiririz, indiririz ama o vakit de mühlet vermeyiz, göz açtırmayız kafirlere"},{"number":9,"text":"Şüphe yok ki Kur'an'ı biz indirdik ve şüphe yok ki onu mutlaka koruyacağız"},{"number":10,"text":"Andolsun ki senden önce, evvelki ümmetlere de peygamberler göndermiştik"},{"number":11,"text":"Hiçbir peygamber göndermedik ki alay etmesinler onunla"},{"number":12,"text":"Biz böylece, Kur'an'ı, yüreklerine kadar sokarız da"},{"number":13,"text":"Gene ona inanmazlar ve gerçekten, eskilerin yoluyoradamı da böylece olup bitmiş, onlar da bu yüzden azaba uğrayıp gitmiştir"},{"number":14,"text":"Onlara gökten bir kapı açsak da melekler, o kapıdan inip çıksalar"},{"number":15,"text":"Bunu görürler de gene ancak derler, gözlerimiz bağlandı bizim, hatta büyülenmiş bir topluluğuz biz"},{"number":16,"text":"Andolsun ki gökte burçlar halkettik ve göğü, seyredenlere bezedik"},{"number":17,"text":"Ve onu, bütün taşlanmış Şeytanlardan koruduk"},{"number":18,"text":"Ancak hırsızlama bir şey duymaya kalkışan olursa onun da ardından apaçık görünen bir ateş yalımıdır gönderdik"},{"number":19,"text":"Yeryüzünü, enine boyuna döşedik ve orada metin dağlar yarattık ve oradan, taktirimize göre, her şeyi bitirdik"},{"number":20,"text":"Orada sizin için de, sizin rızıklandırmadığınız mahlukat için de geçim sebepleri halkettik"},{"number":21,"text":"Hiçbir şey yoktur ki hazineleri, katımızda olmasın ve biz onu ancak malum bir miktarda indiririz"},{"number":22,"text":"Yüklü rüzgarlar gönderdik de gökten yağmur yağdırdık, suya kandırdık sizi ve onu koruyup saklayan siz değilsiniz"},{"number":23,"text":"Ve şüphe yok ki ancak biz diriltiriz, biz öldürürüz ve biziz her şeye varis olan"},{"number":24,"text":"Ve andolsun ki önce geçip gidenlerinizi de biliriz, sonraya kalanlarınızı da"},{"number":25,"text":"Ve şüphe yok ki Rabbin, hepsini de haşreder; şüphe yok ki o, hüküm ve hikmet sahibidir ve her şeyi bilir"},{"number":26,"text":"Andolsun ki biz Âdem'i, kuru, kokmuş, şekil ve suret verilmiş balçıktan yarattık"},{"number":27,"text":"Şeytan'ıysa daha önce, yakıp öldürücü bir harareti olan ateşten yarattık"},{"number":28,"text":"An o zamanı ki Rabbin, meleklere demişti: Gerçekten de ben, kuru, kokmuş, şekil ve suret verilmiş balçıktan bir insan yaratacağım"},{"number":29,"text":"Onun yaratılışını tamamlayıp kemale getirerek ruhumdan ruh üfürünce derhal ona karşı secdeye kapanın"},{"number":30,"text":"Meleklerin hepsi birden secde ettiler"},{"number":31,"text":"Ancak İblis secde etmedi, secde edenlere katılmaktan çekindi"},{"number":32,"text":"Ey İblis dedi, sana ne oldu da secde edenlere katılmaktan çekindin"},{"number":33,"text":"Kuru, kokmuş, şekil ve suret verilmiş balçıktan yarattığın insana dedi, ben secde etmem"},{"number":34,"text":"Çık buradan dedi, şüphe yok ki taşlanmış, kovulmuşsun sen"},{"number":35,"text":"Ve gerçekten de din gününe dek lanet sana"},{"number":36,"text":"Rabbim dedi, onların tekrar dirilecekleri güne dek mühlet ver, yaşat beni"},{"number":37,"text":"Şüphe yok ki dedi, sen, mühlet verilmişlerdensin"},{"number":38,"text":"Malum vaktin gelip çatacağı güne dek"},{"number":39,"text":"Rabbim dedi, beni rahmetinden mahrum ettiğin gibi bende kötülükleri, yeryüzünde onlara bezeyecek, onları isyan ettirerek hepsini de rahmetinden mahrum edeceğim"},{"number":40,"text":"Ancak ihlasa sahip edilmiş kulların müstesna"},{"number":41,"text":"Tanrı, işte bu yol dedi, dosdoğru bana varan yol"},{"number":42,"text":"Şüphe yok ki kullarıma hiçbir suretle gücün yetmez, ancak sana uyan azgınlara yeter senin gücün"},{"number":43,"text":"Ve şüphe yok ki onların hepsine de vaadedilen yer, cehennemdir"},{"number":44,"text":"Orasının yedi kapısı var, her kapıya da onlardan bir kısmı ayrılmıştır"},{"number":45,"text":"Şüphe yok ki çekinenler, cennetlerde ve ırmak başlarındadır"},{"number":46,"text":"Esenlikle emin olarak girin cennetlere"},{"number":47,"text":"Gönüllerindeki kini, hasedi, ta kökünden söküp attık onların, kardeşlerdir, birbirlerine karşı tahtlar üstünde otururlar"},{"number":48,"text":"Orada ne bir yorgunluk duyarlar, ne de oradan çıkarılırlar"},{"number":49,"text":"Haber ver kullarıma, şüphe yok ki ben suçları örterim, rahimim"},{"number":50,"text":"Ve şüphe yok ki azabım da pek elemli bir azaptır"},{"number":51,"text":"Onları, İbrahim'e gelen misafirlerden de haberdar et"},{"number":52,"text":"Hani, huzuruna girmişler de esenlik sana demişlerdi; o da, biz gerçekten de sizden korkuyoruz demişti"},{"number":53,"text":"Korkma demişlerdi, biz sana, bilgi sahibi bir erkek evlat müjdeliyoruz"},{"number":54,"text":"İhtiyarlık çağımda mı demişti, bana müjde veriyorsunuz? Neye istinaden müjde vermektesiniz bana"},{"number":55,"text":"Sana öyle bir müjde veriyoruz ki gerçektir bu, sakın ümidini kesenlerden olma demişlerdi"},{"number":56,"text":"O da Rabbinin rahmetinden demişti, ancak doğru yoldan sapanlardan başka kim ümit keser"},{"number":57,"text":"Ey elçiler demişti, başka ne memuriyetiniz var"},{"number":58,"text":"Biz demişlerdi, şüphe yok ki mücrim bir topluluğa gönderildik"},{"number":59,"text":"Ancak Lut ve soyu müstesna; onların hepsini de mutlaka kurtaracağız"},{"number":60,"text":"Yalnız karısını kurtarmayacağız, onun, helak olanlarla beraber şehirde kalmasını takdir ettik"},{"number":61,"text":"Elçiler Lut ailesine geldikleri zaman"},{"number":62,"text":"O, siz dedi tanınmamış kimselersiniz"},{"number":63,"text":"Onlar, biz dediler, onların şüphe ettikleri şeyi getirdik"},{"number":64,"text":"O gerçek haberle geldik sana ve biz doğru sözlüyüz"},{"number":65,"text":"Gece yarısından sonra aileni yola çıkar, sen de artlarına düş, hiçbiriniz arkanıza bakmayın, emrolunacak yere geçingidin"},{"number":66,"text":"Ve bu işi ona vahyettik de hiç şüphe yok ki dedik, sabah çağı bunların kökleri kesilir"},{"number":67,"text":"Şehir halkı, birbirlerini müjdeleyerek misafirlerin yanına geldi"},{"number":68,"text":"Lut, bunlar benim konuklarım dedi, onlara karşı utandırmayın beni"},{"number":69,"text":"Allah'tan çekinin de mahzun etmeyin beni"},{"number":70,"text":"Seni konuk kabul etmekten menetmedik miydi dediler"},{"number":71,"text":"Lut, evlenecekseniz işte kızlarım, onları alın dedi"},{"number":72,"text":"Ömrün hakkı için onlar, gafletten adeta sarhoştular, gaflet içinde şaşkın bir haldeydiler"},{"number":73,"text":"Güneş doğduktan sonra onları bir bağırış, helak ediverdi"},{"number":74,"text":"Ülkelerinin altını üstüne getirdik, üstlerine balçıktan meydana gelmiş taşlar yağdırdık"},{"number":75,"text":"Şüphe yok ki bunda düşünenlere ibretler var"},{"number":76,"text":"Ve şüphe yok ki o şehir, hala herkesin yol uğrağı olan bir yerde"},{"number":77,"text":"Şüphe yok ki bunda, inananlar için bir delil var"},{"number":78,"text":"Ashab-ı Eyke de gerçekten zalimdi"},{"number":79,"text":"Öcaldık onlardan; iki şehir de apaçık görünmede, yol uğrağında hala"},{"number":80,"text":"Ashabı Hicr de peygamberini inkar etti"},{"number":81,"text":"Delillerimizi göstermiştik onlara, fakat onlardan yüz çevirmişlerdi"},{"number":82,"text":"Ve evlerini dağlarda oyarlar, emin bir halde yaşarlardı"},{"number":83,"text":"Sabah çağına erdikleri gibi bir bağırış yüzünden helak olup gittiler"},{"number":84,"text":"Kazandıkları mal ve servet, azabı defedemedi onlardan"},{"number":85,"text":"Ve biz, gökleri ve yeryüzünü abes olarak halketmedik ve kıyamet, mutlaka gelecektir, aldırış bile etme, bir hoşça vaz geç onlardan şimdilik"},{"number":86,"text":"Şüphe yok ki Rabbin, her şeyi yaratandır ve her şeyi bilir"},{"number":87,"text":"Andolsun ki biz sana, tekrarlanan yedi ayeti ve pek büyük olan Kur'an'ı verdik"},{"number":88,"text":"Onlara verdiğimiz mala, evlada göz dikme, onlar için tasalanıp gam yeme, inananlara karşı kanadını indir, onları koru, onlara karşı mütevazı ol"},{"number":89,"text":"Ve de ki: Hiç şüphe yok ki ben, gerçekten de bir korkutucuyum"},{"number":90,"text":"Nitekim bölükbölük olanlara da indirmiştik"},{"number":91,"text":"Öyle kişilerdi onlar ki Kuran'ı parçaparça ettiler; bir kısmına inandılar da bir kısmına inanmadılar"},{"number":92,"text":"Andolsun Rabbine ki onların hepsine soracağız"},{"number":93,"text":"Yaptıkları şeyleri"},{"number":94,"text":"Artık sen emredildiğin şeyi açıkla ve şirk koşanlardan yüz çevir"},{"number":95,"text":"O alaycılara karşı biz yeteriz sana"},{"number":96,"text":"Onlar, Allah'tan başka tanrılar da kabul etmişlerdir; yakında bilip anlayacaklar"},{"number":97,"text":"Ve andolsun biliriz ki şüphe yok, söyledikleri sözlerden yüreğin sıkılır"},{"number":98,"text":"Artık Rabbine hamd ederek tenzih et ve secde edenlerden ol"},{"number":99,"text":"Ve ölüm gelip çatıncaya dek Rabbine ibadet et"}]}