{"number":54,"edition":"tr.golpinarli","ayahs":[{"number":1,"text":"Yaklaştı kıyamet ve yarıldı ay"},{"number":2,"text":"Ve onlar, bir delil gördüler mi yüz çevirirler de sürüp giden bir büyü derler"},{"number":3,"text":"Ve yalanlarlar ve dileklerine uyarlar ve her iş, kararlaştırılmıştır"},{"number":4,"text":"Ve andolsun, öyle haberler geldi onlara ki o haberlerde onları vazgeçirecek, onlara öğüt verecek şeyler vardı"},{"number":5,"text":"Yüksek hikmet vardı, derken korkutuşlar fayda vermedi gitti"},{"number":6,"text":"Artık yüz çevir onlardan; o gün çağıran, hoşlanılmayan birşeye çağırır"},{"number":7,"text":"Gözleri yerde, kabirlerden çıkarlar, sanki onlar, dağılmış çekirgelerdir"},{"number":8,"text":"Yönelirler çağırana; kafirler, bugün derler, ne de zorlu gün"},{"number":9,"text":"Onlardan önce Nuh kavmi de kulumuzu yalanlamıştı ve delil dediler ona, pek fena incittiler onu"},{"number":10,"text":"Derken Rabbine dua etti: Şüphe yok ki altoldum ben, artık sen yardım et bana"},{"number":11,"text":"Derken açtık göklerin kapılarını da şarıl şarıl ardı gelmez yağmurlar yağdırdık"},{"number":12,"text":"Ve yerden de sular fışkırttık, derken sular, mukadder bir emre göre birleşti"},{"number":13,"text":"Ve onu, tahtalardan yapılmış ve mıhlarla kenetlenmiş bir gemide taşıdık"},{"number":14,"text":"Gözümüzün önünde akıp giderdi; bir mükafattı nankörlük görene"},{"number":15,"text":"Ve andolsun ki bir delil olarak bıraktık onu, fakat bir ibret alan mı var"},{"number":16,"text":"Derken nasıldı azabım benim ve korkutuşlarım"},{"number":17,"text":"Ve andolsun öğüt ve ibret için Kur'an'ı kolaylaştırdık, fakat bir ibret alan mı var"},{"number":18,"text":"Âd da yalanlamıştı, derken nasıldı azabım benim ve korkutuşlarım"},{"number":19,"text":"Şüphe yok ki sürüp giden uğursuz bir günde onlara bir kasırgadır yolladık"},{"number":20,"text":"Onları kökünden koparmadaydı, sanki köklerinden kopup baş aşağı devrilen hurma kütükleriydi onlar"},{"number":21,"text":"Derken nasıldı azabım benim ve korkutuşlarım"},{"number":22,"text":"Ve andolsun ki öğüt ve ibret için Kur'an'ı kolaylaştırdık, fakat bir ibret alan mı var"},{"number":23,"text":"Semud da korkutucuları yalanladı"},{"number":24,"text":"Derken bizden bir adama mı uyacağız dediler, gerçekten de o zaman elbette sapıklığa düşeriz, ateşlere yanarkavruluruz"},{"number":25,"text":"Vahiy, içimizden gelegele ona mı geliyor? Hayır, o, yalancı kendini beğenmiş birisi"},{"number":26,"text":"Yarın bilirler kimmiş yalancı kendini beğenmiş"},{"number":27,"text":"Şüphe yok ki onları sınamak için dişi deveyi gönderiyoruz, artık gözetle onları ve dayan"},{"number":28,"text":"Ve haber ver onlara, su, aralarında paylaştırılmıştır, her bölük, nöbetinde hazır olur, su alır"},{"number":29,"text":"Derken arkadaşlarına seslendiler, derken kılıcını çekti de devenin ayaklarını kesti, öldürdü"},{"number":30,"text":"Derken nasıldı azabım benim ve korkutuşlarım"},{"number":31,"text":"Gerçekten de bir bağırış gönderdik onlara, derken hayvan ağılına konan çalıya çırpıya döndüler"},{"number":32,"text":"Ve andolsun ki öğüt ve ibret için Kur'an'ı kolaylaştırdık, fakat bir ibret alan mı var"},{"number":33,"text":"Lut kavmi de korkutucuları yalanladılar"},{"number":34,"text":"Gerçekten de, Lut'un ailesi müstesna, onlara taş yağdıran bir yel gönderdik, Lut'un ailesini de bir seher çağı kurtardık"},{"number":35,"text":"Katımızdan bir nimet olarak; işte böyle mükafatlandırırız şükredeni"},{"number":36,"text":"Ve andolsun ki o, bizim helakimizle korkutmuştu onları da onlar, bu korkutuşlardan şüpheye düşmüşlerdi"},{"number":37,"text":"Ve gerçekten de onun konuklarını istemişlerdi de biz, kör edivermiştik gözlerini, artık tadın azabımı ve korkutuşlarımın sonucunu"},{"number":38,"text":"Ve andolsun ki bir sabah çağı üstlerine bir azap çöküvermişti onların"},{"number":39,"text":"Artık tadın azabımı ve korkutuşlarımı"},{"number":40,"text":"Ve andolsun ki öğüt ve ibret için Kur'an'ı kolaylaştırdık, fakat bir ibret alan mı var"},{"number":41,"text":"Ve andolsun ki Firavun soyuna da korkutucular gelmişti"},{"number":42,"text":"Bütün delillerimizi yalanladılar, derken onları üstün ve mutlak kudretli bir helak edişle helak ediverdik"},{"number":43,"text":"Sizin kafirleriniz, onlardan hayırlı mı, yoksa kitaplarda bir kurtuluş mu var size"},{"number":44,"text":"Yoksa biz, birbirine yardım eden bir topluluğuz mu derler"},{"number":45,"text":"O topluluk, yakında bozguna uğrayacak ve ardını dönüp kaçacak"},{"number":46,"text":"Onlara vaadedilen azabın mukadder zamanı kıyamettir ve kıyametin azabı, daha da zararlıdır ve daha da acı"},{"number":47,"text":"Şüphe yok ki suçlular, sapıklık içinde ve yakıp kavuran ateşlerdedir"},{"number":48,"text":"O gün, yüzüstü ateşe sürüklenip atılırlar; tadın bakalım, cehennemin yakışını"},{"number":49,"text":"Şüphe yok ki biz; her şeyi, bilgimizde mukadder olduğu gibi ve zamanında yarattık"},{"number":50,"text":"Ve bizim emrimiz, birdir, ancak bir göz kırpış, bir göz yumup açış gibi tezdir"},{"number":51,"text":"Ve andolsun ki taraftarlarınızı da helak ettik, fakat bir ibret alan mı var"},{"number":52,"text":"Ve işledikleri her şey, kitaplardadır"},{"number":53,"text":"Ve küçük, büyük, hepsi de yazılıdır"},{"number":54,"text":"Şüphe yok ki çekinenler, cennetlerdedir, ırmakların başlarında"},{"number":55,"text":"Gerçeklik makamında, çok kudretli bir büyük padişah katında"}]}