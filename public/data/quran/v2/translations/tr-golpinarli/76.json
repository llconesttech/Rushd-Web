{"number":76,"edition":"tr.golpinarli","ayahs":[{"number":1,"text":"Gerçekten de insana, zamanın bir çağı gelmişti ki anılır bir şey bile değildi insan"},{"number":2,"text":"Şüphe yok ki biz insanı, bir katre sudan, erkeklik suyuyla kadınlık suyunun rahimde birleşmesinden yarattık sınamak için, derken onu, duyar, görür bir hale getirdik"},{"number":3,"text":"İster şükretsin, ister nankör olsun, gerçekten de biz ona doğru yolu gösterdik"},{"number":4,"text":"Şüphe yok ki kafirlere zincirleri, boyundurukları ve yakıp kavuran cehennemi hazırladık"},{"number":5,"text":"İtaat eden ve iyilikte bulunanlar, şüphe yok ki kaselerle şaraplar içerler ki kafur ırmağının suyu da karıştırılmıştır bu şaraba"},{"number":6,"text":"Allah'ın has kullarının içtiği bu şarap, bir kaynaktan çıkar ki onlar, diledikleri gibi, diledikleri yerlerde, onu akıtıp fışkırtırlar"},{"number":7,"text":"Adaklarını yerine getirir onlar ve şerri, her yanı saran, kaplayan günden korkarlar"},{"number":8,"text":"Ve ona ihtiyaçları olduğu halde yemeklerini yoksula ve yetime ve tutsağa verirler, onları doyururlar"},{"number":9,"text":"Sizi, ancak Allah rızası için doyurmadayız ve sizden istemeyiz ne bir karşılık, ne bir şükür"},{"number":10,"text":"Şüphe yok ki biz, suratları astıran, azabı pek şiddetli olan gün, Rabbimizden korkarız"},{"number":11,"text":"Derken Allah da korumuştur onları, bugünün şerrinden ve yüzlerine bir parlaklık, gönüllerine bir sevinçtir, vermiştir"},{"number":12,"text":"Ve sabretmelerine karşılık da mükafatları, cennettir ve ipeklilerdir"},{"number":13,"text":"Yaslanırlar orada tahtlara, orada ne güneş görürler, ne zemheri"},{"number":14,"text":"Ağaçların gölgeleri, yakındır onlara ve meyveleri, adamakıllı ram olmuştur onlara"},{"number":15,"text":"Ve sunulur onlara gümüş kadehler ve sırça sağraklar"},{"number":16,"text":"Öylesine sırça ki incecik gümüşten ve hepsini de içecekleri miktara, susuzluklarına göre ölçmüşlerdir adeta"},{"number":17,"text":"Ve bir kadehle susuzlukları giderilir ki içindeki şaraba zencefil karıştırılmıştır"},{"number":18,"text":"Orada bulunan ve şarılşarıl akan, her yana giden, boğazdan kayan selsebil kaynağından"},{"number":19,"text":"Etraflarında, ölümsüz delikanlılar dolaşır, onları görünce sanırsın ki saçılmış incilerdir"},{"number":20,"text":"Ne yana baksan nimetler görürsün, ne yana baksan, pek büyük ve zevalsiz bir saltanat ve devletler"},{"number":21,"text":"Üstlerinde, ipincecik yeşil ve ipek elbiseler, kalın ipekten dokunmuş libaslar vardır ve gümüş bilezikler takınırlar ve Rableri, onları tertemiz bir şarapla suvarır"},{"number":22,"text":"Şüphe yok ki bu, size bir mükafattır ve çalışmanız, makbuldür"},{"number":23,"text":"Şüphe yok ki biz indirdik Kur'an'ı sana ayetayet ve zamanzaman"},{"number":24,"text":"Artık sabret Rabbinin hükmüne ve uyma, onlardan suçlu, yahut nankör olana"},{"number":25,"text":"Ve an Rabbinin adını sabah ve akşam"},{"number":26,"text":"Ve geceleyin de secde et artık ona ve tenzih et uzun gecelerde onu"},{"number":27,"text":"Şüphe yok ki bunlar çabucak gelipgeçeni severler de o ağır günü artlarına atar, bırakırgiderler"},{"number":28,"text":"Biz yarattık onları ve kuvvetlendirdik yaratılışlarını ve dilersek onları değiştiririz de yerlerine, onlara benzer başkalarını getiririz"},{"number":29,"text":"Şüphe yok ki bu, bir öğüttür, artık kim dilerse Rabbine doğru, bir yol tutar"},{"number":30,"text":"Ve Allah dilemedikçe onlar, dileyemezler; şüphe yok ki Allah, her şeyi bilir, hüküm ve hikmet sahibidir"},{"number":31,"text":"Dilediğini rahmetine alır; ve zalimlere gelince: Elemli bir azap hazırlamıştır onlara"}]}