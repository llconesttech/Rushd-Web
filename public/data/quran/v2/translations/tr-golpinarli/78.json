{"number":78,"edition":"tr.golpinarli","ayahs":[{"number":1,"text":"Neyi birbirlerine sorup dururlar"},{"number":2,"text":"Pek ulu haberi"},{"number":3,"text":"Öylesine haber ki onlar, bu hususta aykırılığa düşmüşlerdir"},{"number":4,"text":"Hayır, bilirler yakında"},{"number":5,"text":"Gene de hayır, bilirler yakında"},{"number":6,"text":"Yeryüzünü, hazır bir yaygı olarak yaymadık mı"},{"number":7,"text":"Ve dağları, çiviler gibi çaktık"},{"number":8,"text":"Ve sizi, çiftçift yarattık"},{"number":9,"text":"Ve uykunuzu, vakitli bir istirahat zamanı kıldık"},{"number":10,"text":"Ve geceyi, her şeyi örten bir örtü yaptık"},{"number":11,"text":"Ve gündüzü de geçim zamanı"},{"number":12,"text":"Ve üstünüzde, yedi sağlam yapı kurduk"},{"number":13,"text":"Ve yalımyalım yanan bir kandil yarattık"},{"number":14,"text":"Ve sıkılan bulutlardan şarılşarıl sular akıttık"},{"number":15,"text":"Akıttık da o sayede tohumları, otları"},{"number":16,"text":"Ve birbirine sarmaşdolaş bahçeleri, bağları meydana getirdik"},{"number":17,"text":"Şüphe yok ki ayırma gününün vakti de tayin edilmiştir"},{"number":18,"text":"O gün Sur üfürülür de gelirsiniz bölükbölük"},{"number":19,"text":"Ve gök açılmış, kapılar haline gelmiştir"},{"number":20,"text":"ve dağlar yürütülmüş, seraba dönmüştür"},{"number":21,"text":"Şüphe yok ki cehennem pusudadır"},{"number":22,"text":"Azanlara dönüp varılacak son yerdir"},{"number":23,"text":"Yıllar boyunca kalırlar orada"},{"number":24,"text":"Ne bir serinlik tadarlar, ne içilecek bir şey"},{"number":25,"text":"Ancak bir kaynar su, ancak bir kan ve irin"},{"number":26,"text":"Bir cezadır ki tam uygun"},{"number":27,"text":"Şüphe yok ki onlar, hiçbir soru ummazlardı"},{"number":28,"text":"Ve delillerimizi boyuna yalanlarlardı"},{"number":29,"text":"Ve biz her şeyi birbir sayıp yazdık"},{"number":30,"text":"Artık tadın, ancak azabınızı arttırırız sizin"},{"number":31,"text":"Şüphe yok ki çekinenlere bir kurtuluş, bir kutluluk ve murada eriş yeri var"},{"number":32,"text":"Bahçeler, üzümler"},{"number":33,"text":"Ve memeleri yeni sertleşmiş yaşıt kızlar"},{"number":34,"text":"Ve dopdolu kadeh"},{"number":35,"text":"Ne boş bir söz duyarlar orada, ne birbirlerini yalanlama"},{"number":36,"text":"Rabbinden, fazlasıyle bir lütuf ve ihsan"},{"number":37,"text":"Göklerin ve yeryüzünün ve ikisinin arasındakilerin Rabbidir rahman, onun hitabına nail olmazlar"},{"number":38,"text":"O gün, Ruh ve melekler, saf saf dururlar; konuşamazlar, ancak rahmanın izin verdiği konuşur ve gerçek söyler"},{"number":39,"text":"Bugün, gerçektir, artık dileyen, dönüp Rabbinin tapısına varmaya bir vesile edinir"},{"number":40,"text":"Şüphe yok ki biz sizi, yakın bir azapla korkutmadayız; o gün kişi, elleriyle hazırladığına bakar ve kafir de ne olurdu der, keşke toprak olaydım"}]}