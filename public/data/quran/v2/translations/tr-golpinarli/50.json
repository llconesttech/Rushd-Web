{"number":50,"edition":"tr.golpinarli","ayahs":[{"number":1,"text":"Kaaf, andolsun büyük ve şerefli Kur'an'a"},{"number":2,"text":"Hayır, onlar, içlerinden bir korkutucunun gelmesine şaşıp kaldılar da kafirler, gerçekten de dediler, bu şaşılacak bir şey"},{"number":3,"text":"Ölüp bir yığın toprak olduktan sonra mı? Bu, pek uzak, pek olmayacak bir dönüş"},{"number":4,"text":"Gerçekten de yeryüzü, onlardan neyi eksiltir, biliriz biz ve katımızdadır her şeyi koruyan ve zapteden kitap"},{"number":5,"text":"Hayır, gerçek olan Kur'an, onlara gelince yalanladılar da şimdi darmadağın bir işe daldılar"},{"number":6,"text":"Bakmazlar mı üstlerindeki göğe? Nasıl kurduk onu ve bezedik ve bir yarığı, yırtığı da yok"},{"number":7,"text":"Ve yeryüzünü nasıl yaydık ve oraya metin dağlar koyduk ve orada, gözler, gönüller açan güzelim nebatları çifterçiftter bitirdik"},{"number":8,"text":"Mabuduna dönen her kulun, can gözünü açmak ve ona, ibret ve öğüt vermek için"},{"number":9,"text":"Ve gökten de kutlu bir yağmur yağdırmadayız da o sayede bağlar, bahçeler ve biçilecek taneler, yeşertip bitirmedeyiz"},{"number":10,"text":"Ve hurma ağaçları ki boy atıp uzar ve meyveleri, birbirine bitişmiş, adeta istiflenmiştir"},{"number":11,"text":"Kullara rızık olarak ve o yağmurla ölü şehri diriltiriz, işte kabirden çıkış da böyledir"},{"number":12,"text":"Onlardan önce Nuh kavmi ve Ashabı Ress ve Semud kavmi de yalanlamışlardı"},{"number":13,"text":"Ve Âd ve Firavun kavimleri ve Lut'un kardeşleri"},{"number":14,"text":"Ve Ashabı Eyke ve Tubba' kavmi; hepsi de peygamberleri yalanlamışlardı da helak olmayı hak ettiler"},{"number":15,"text":"İlk yaratışta aciz mi kaldık ki? Hayır; ama onlar, yeni bir yaratışta şüphe içindeler"},{"number":16,"text":"Ve andolsun ki biz insanı yarattık ve nefsi, onu ne gibi vesveselere düşürür, biliriz ve biz, ona, şah damarından daha yakınız"},{"number":17,"text":"Ne söyler, ne yaparsa yazan iki melek var, biri sağda oturmuş, biri solda"},{"number":18,"text":"Hiçbir söz söylemez ki yanında, onu zapteden, gözetip kollayan biri bulunmasın"},{"number":19,"text":"Ölüm baygınlığı, gerçek olarak gelip çattı mı buydu işte denir, senin kaçıp durduğun"},{"number":20,"text":"Ve üfürülür su'ra, işte bu gündür azap günü"},{"number":21,"text":"Ve herkes, yanında bir sürüp götüren ve bir tanık olarak gelir"},{"number":22,"text":"Andolsun ki gafletteydin bundan, derken perdeyi kaldırdık gözünden, artık gözün keskin bugün"},{"number":23,"text":"Arkadaşı olan melek, der ki: İşte, ne yaptıysa hepsi bende, hepsi hazır"},{"number":24,"text":"Artık atın cehenneme adamakıllı kafir olan ve gerçeğe karşı inat eden herkesi"},{"number":25,"text":"Hayrı tamamıyla meneden zalim şüpheciyi"},{"number":26,"text":"Ki Allah'la beraber bir başka mabut da kabul etmiştir, atın artık onu çetin azaba"},{"number":27,"text":"Arkadaşı, Rabbimiz der, onu, taşkınlığa ben sevketmedim ve fakat o, pek uzak bir sapıklık içindeydi"},{"number":28,"text":"Der ki: Huzurumda çekişmeyin ve ben, önceden azap edeceğimi bildirmiştim size"},{"number":29,"text":"Katımda söz değiştirilemez ve ben, kullara zulmetmem"},{"number":30,"text":"O gün deriz cehenneme: Doldun mu? Ve der ki: Daha yok mu"},{"number":31,"text":"Ve yaklaştırılır cennet, çekinenlere ve onlardan uzak değildir"},{"number":32,"text":"İşte denecek, size, mabuduna tövbe eden, emri, iyideniyiye koruyan herkese vaadedilen bu"},{"number":33,"text":"Görmediği halde rahmandan korkan ve ona yönelmiş bir yürekle gelen kişiye vaadedilen bu"},{"number":34,"text":"Esenlikle girin oraya; bugün, ebedilik günü"},{"number":35,"text":"Onlaradır ne dilerlerse orada ve katımızda daha da fazlası var"},{"number":36,"text":"Ve nice nesiller helak ettik onlardan önce; onlar, bunlardan daha çokluktu, daha güçlü kuvvetliydi, derken şehirleri delikdeşik etmişlerdi, her tarafı ellerine geçirmişlerdi, fakat bir kaçacak yer mi var"},{"number":37,"text":"Şüphe yok ki bunda, gönlü olana, yahut görerek kulak verene ibret ve öğüt var elbet"},{"number":38,"text":"Ve andolsun ki biz, gökleri ve yeryüzünü altı günde yarattık ve bir yorgunluk gelmedi bize"},{"number":39,"text":"Artık sabret ne derlerse ve Rabbine ham ederek onu tenzih et güneş doğmadan önce ve batmadan önce"},{"number":40,"text":"Ve geceleyin ve secdelerden sonra"},{"number":41,"text":"Ve dinle o nida edenin, yakın bir yerden bağıracağı gün, sesini"},{"number":42,"text":"O gün, o bağrışı, gerçek olarak işitecekler; işte o gündür kabirlerden çıkış günü"},{"number":43,"text":"Şüphe yok ki biz diriltiriz ve biz öldürürüz ve dönülüp gelinecek tapı, bizim tapımızdır"},{"number":44,"text":"O gün yarılır yeryüzü de çıkarlar oradan ve hızlıhızlı koşarlar; bu toplayış, bize pek kolaydır"},{"number":45,"text":"Biz daha iyi biliriz ne dediklerini ve senin, onlara, dilediğini yapacak bir kudretin yok, artık, azaptan korkana Kur'an'la öğüt ver"}]}