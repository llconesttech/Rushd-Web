{"number":68,"edition":"tr.golpinarli","ayahs":[{"number":1,"text":"Nun, andolsun kaleme ve yazdıklarına"},{"number":2,"text":"Sen, Rabbinin nimeti sayesinde deli değilsin"},{"number":3,"text":"Ve sana, tükenmez, minnetsiz bir mükafat var"},{"number":4,"text":"Ve şüphe yok ki sen, pek büyük bir ahlaka sahipsin elbette"},{"number":5,"text":"Yakında sen de görürsün ve onlar da görürler"},{"number":6,"text":"Deliliğe uğramış hanginiz"},{"number":7,"text":"Şüphe yok ki Rabbin, kendi yolundan sapanı da daha iyi bilir ve o, doğru yolu bulanları da daha iyi bilir"},{"number":8,"text":"Artık yalanlayanlara itaat etme"},{"number":9,"text":"Onlara yumuşaklık göstermeni arzularlar, öyle hareket etsen onlar da yumuşaklık gösterirler"},{"number":10,"text":"Ve itaat etme çok yemin edenlerin, reyinde isabet bulunmayanların hiçbirine"},{"number":11,"text":"Ayıp arayan, kovucu ve söz getirip götürücüyle"},{"number":12,"text":"Hayrı tamamıyla meneden haddini aşmış suçluya"},{"number":13,"text":"Ayrıca da çirkin ve kötü huylu soysuza"},{"number":14,"text":"Malmülk ve evlat sahibi bile olsa"},{"number":15,"text":"Ona ayetlerimizi okuyunca eskilere ait masallar dedi"},{"number":16,"text":"Büyüyüp bir hortuma dönen burnuna, yakında bir damga vururuz"},{"number":17,"text":"Ve biz, onları açlıkla, kıtlıkla sınarız, nitekim o bahçe sahiplerini de sınamıştık; hani, sabahleyin erkenden, bahçelerindeki mahsulü kesmeye ant içmişlerdi"},{"number":18,"text":"Ve Tanrı dilerse de dememişlerdi"},{"number":19,"text":"Halbuki bahçenin üstünde, Rabbinden gelen bir felaket dolaşmadaydı ki onlar uyuyorlardı"},{"number":20,"text":"Derken bahçe, bütün mahsulü kesilip biçilmiş, kupkuru çorak bir yere, bir çöle dönmüştü"},{"number":21,"text":"Sabahleyin birbirlerine sesleniyorlardı"},{"number":22,"text":"Mahsulünüzü kesip devşirecekseniz erkence koşun, gidin"},{"number":23,"text":"Derken yola düştüler ve birbirlerine de gizlice diyorlardı ki"},{"number":24,"text":"Bugün hiçbir yoksula yol vermeyin, yanınıza gelmesin sakın"},{"number":25,"text":"Ve kendilerini, yoksulları men etmeye güçleri yeter sanarak erkenden gittiler"},{"number":26,"text":"Bahçeyi görünce gerçekten de dediler, elbette yolumuzu şaşırdık"},{"number":27,"text":"Hayır dediler, biz mahrum olup gitmişiz"},{"number":28,"text":"İçlerinden en iyileri, ben demedim miydi size dedi, mabudunuzu tenzih etseniz ne olurdu"},{"number":29,"text":"Dediler ki: Şanı yücedir Rabbimizin, gerçekten de zalimlerden olduk biz"},{"number":30,"text":"Bir birlerine dönerek birbirlerini kınamaya başladılar"},{"number":31,"text":"Yazıklar olsun bize dediler, gerçekten de azmışız biz"},{"number":32,"text":"Umulur ki Rabbimiz, onun yerine bize daha da hayırlısını verir, gerçekten de biz, Rabbimizi dilemede, ondan istemedeyiz"},{"number":33,"text":"İşte bunun gibidir azap ve elbette ahiret azabı, daha da büyüktür bilirseniz"},{"number":34,"text":"Şüphe yok ki çekinenlere, Rableri katında Naim cennetleri var"},{"number":35,"text":"Artık Müslümanları da suçlularla bir mi tutacağız"},{"number":36,"text":"Ne oldu size ki? Nasıl hükmediyorsunuz"},{"number":37,"text":"Yoksa size mahsus bir kitap var da oradan mı okuyorsunuz"},{"number":38,"text":"Orada, neyi beğenir, isterseniz sizindir diye mi yazılı"},{"number":39,"text":"Yoksa hükmü kıyametedek sürecek antlar mı ettik size, şüphe yok ki ne buyurursanız o olacak sizin için diye"},{"number":40,"text":"Onlara sor, bunlara kefil olan kimmiş içlerinden"},{"number":41,"text":"Yoksa ortakları mı var? Doğru söylüyorlarsa gelsinler bakalım ortaklarıyla"},{"number":42,"text":"O gün, işler güçleşir ve secdeye davet edilirler, derken güçleri yetmez"},{"number":43,"text":"Gözleri yere dikilir, üstlerine aşağılık çöker ve gerçekten de sağ esenken de secdeye davet edilmişlerdir de secde etmemişlerdi"},{"number":44,"text":"Artık sen, bu sözü yalanlayanı bırak bana, biz onları yavaşyavaş, hiç bilmedikleri yerden cehenneme çekerdururuz"},{"number":45,"text":"Ve onlara mühlet vermedeyim, fakat şüphe yok ki azabım, pek kuvvetlidir"},{"number":46,"text":"Yoksa onlardan ücret istiyorsun da derken onlar da ağır bir borç altında mı kaldılar"},{"number":47,"text":"Yoksa gizli alem, onların yanında da onu mu yazıyorlar"},{"number":48,"text":"Artık sabret Rabbinin hükmüne ve balıkla arkadaş olana benzeme; hani o, dertten boğulmuş bir halde Rabbine nida etmişti"},{"number":49,"text":"Rabbinden bir nimet erişmeseydi ona elbette bir yere, fena bir halde bırakılır giderdi"},{"number":50,"text":"Derken Rabbi, onu seçti de temiz kişilerden kıldı"},{"number":51,"text":"Ve az kalmıştı ki kafirler, Kur'an'ı duydukları zaman seni gözleriyle yiyip helak etsinler ve derlerdi ki: Şüphe yok, bu, bir deli elbette"},{"number":52,"text":"Halbuki o, ancak alemlere bir öğüttür"}]}