{"number":37,"edition":"ms.basmeih","ayahs":[{"number":1,"text":"Demi (hamba-hambaKu) yang berbaris dengan berderet-deret"},{"number":2,"text":"(Hamba-hambaKu) yang melarang (dari kejahatan) dengan sesungguh-sungguhnya"},{"number":3,"text":"(Hamba-hambaKu) yang membaca kandungan Kitab Suci"},{"number":4,"text":"(Sumpah demi sumpah) sesungguhnya Tuhan kamu hanyalah Satu"},{"number":5,"text":"Tuhan (yang mencipta serta mentadbirkan) langit dan bumi dan segala yang ada di antara keduanya, dan Tuhan (yang mengatur) tempat-tempat terbit matahari"},{"number":6,"text":"Sesungguhnya Kami telah menghiasi langit yang dekat (pada penglihatan penduduk bumi) dengan hiasan bintang-bintang"},{"number":7,"text":"Dan (Kami pelihara urusan langit itu) dengan serapi-rapi kawalan dari (masuk campur) tiap-tiap Syaitan yang derhaka"},{"number":8,"text":"(Dengan itu) mereka tidak dapat memasang telinga mendengar (percakapan malaikat) penduduk langit, dan mereka pula direjam (dengan api) dari segala arah dan penjuru"},{"number":9,"text":"Untuk mengusir mereka; dan mereka pula beroleh azab seksa yang tidak putus-putus"},{"number":10,"text":"Kecuali sesiapa di antara Syaitan-syaitan itu yang curi mendengar mana-mana percakapan (malaikat), maka ia diburu dan diikuti (dengan rejaman) api yang menjulang lagi menembusi"},{"number":11,"text":"(Setelah nyata kekuasaan Kami) maka bertanyalah (wahai Muhammad) kepada mereka (yang ingkarkan hidupnya semula orang-orang mati): Adakah diri mereka lebih sukar hendak diciptakan, atau makhluk-makhluk lain yang Kami telah ciptakan? Sesungguhnya Kami telah mencipta mereka dari tanah liat (yang senang diubah dan diciptakan semula)"},{"number":12,"text":"(Pertanyaan itu tidak juga berfaedah kepada mereka) bahkan engkau merasa hairan (terhadap keingkaran mereka), dan sebaliknya mereka mengejek-ejek (peneranganmu)"},{"number":13,"text":"Dan apabila diperingatkan, mereka tetap tidak mahu menerima peringatan itu"},{"number":14,"text":"Dan apabila mereka melihat sesuatu tanda (yang membuktikan kekuasaan Kami dan kebenaranmu), mereka mencari-cari jalan memperolok-olokkannya"},{"number":15,"text":"Serta mereka berkata: \"Ini tidak lain hanyalah sihir yang nyata"},{"number":16,"text":"Adakah sesudah kita mati serta menjadi tanah dan tulang, adakah kita akan dibangkitkan hidup semula"},{"number":17,"text":"Dan adakah juga datuk nenek kita yang telah lalu (akan dibangkitkan hidup semula)"},{"number":18,"text":"Jawablah (wahai Muhammad): \"Ya, benar !(Kamu semua akan dibangkitkan) dengan keadaan hina-dina"},{"number":19,"text":"(Kebangkitan ini mudah) kerana sesungguhnya ia boleh berlaku hanyalah dengan suara sahaja, maka dengan serta mereka semuanya (bangkit) melihat (apa yang akan jadi)"},{"number":20,"text":"Dan (pada saat itu) mereka berkata:\" Wahai celakanya kami, ini ialah hari balasan"},{"number":21,"text":"(Lalu malaikat berkata kepada mereka): \" Ini ialah hari memutuskan hukum untuk memberi balasan yang dahulu kamu mendustakannya"},{"number":22,"text":"(Allah berfirman kepada malaikat):\" Himpunkanlah orang-orang yang zalim itu, dan orang-orang yang berkeadaan seperti mereka, serta benda-benda yang mereka sembah"},{"number":23,"text":"Yang lain dari Allah serta hadapkanlah mereka ke jalan yang membawa ke neraka"},{"number":24,"text":"Dan hentikanlah mereka (menunggu), kerana sesungguhnya mereka akan disoal"},{"number":25,"text":"Mengapa kamu tidak bertolong-tolongan (sebagaimana yang kamu dakwakan dahulu)"},{"number":26,"text":"(Mereka pada ketika itu tidak dapat berbuat apa-apa) bahkan mereka pada hari itu menyerah diri dengan hina (untuk diadili)"},{"number":27,"text":"Dan masing-masing pun mengadap satu sama lain, sambil kata mengata dan cela mencela"},{"number":28,"text":"Pengikut-pengikut berkata (kepada ketuanya):\" Sesungguhnya kamu dahulu selalu datang menyekat kami (daripada beriman) dengan menggunakan kuasa kamu"},{"number":29,"text":"Ketua-ketuanya menjawab: \" (Tidak!) Bahkan kamulah sendiri tidak mahu menjadi orang-orang yang beriman"},{"number":30,"text":"Dan kami (selain daripada mengajak kamu (tidak mempunyai sebarang kuasa memerintah kamu, bahkan kamu sememangnya kaum yang melampaui batas)"},{"number":31,"text":"(Dengan keadaan diri kita yang sedemikian) maka tetaplah di atas kita janji seksa (yang dijanjikan) oleh Tuhan kita, bahawa kita semua tentu akan merasai (azab itu)"},{"number":32,"text":"(Dengan sebab ketentuan yang tersebut) maka kami pun mengajak kamu menjadi sesat, kerana sebenarnya kami adalah orang-orang sesat"},{"number":33,"text":"Maka sesungguhnya mereka semua pada hari itu, menderita azab bersama"},{"number":34,"text":"Sesungguhnya demikianlah Kami melakukan kepada orang-orang yang berdosa"},{"number":35,"text":"Sebenarnya mereka dahulu apabila dikatakan kepadanya;\" (ketahuilah, bahawa) tiada Tuhan yang sebenar-benarnya melainkan Allah\" - mereka bersikap takbur mengingkarinya"},{"number":36,"text":"Serta mereka berkata: \" Patutkah kami mesti meninggalkan tuhan-tuhan yang kami sembah, kerana mendengar ajakan seorang penyair gila"},{"number":37,"text":"(Tidak! Nabi Muhammad bukan penyair dan bukan pula seorang gila) bahkan ia telah membawa kebenaran (tauhid), dan mengesahkan kebenaran (tauhid) yang dibawa oleh Rasul-rasul (yang terdahulu daripadanya)"},{"number":38,"text":"Sesungguhnya kamu (wahai orang-orang musyrik) akan merasai azab seksa yang tidak terperi sakitnya"},{"number":39,"text":"Dan kamu tidak dibalas melainkan (dengan balasan yang sepadan) dengan apa yang kamu telah kerjakan"},{"number":40,"text":"Kecuali hamba-hamba Allah yang dibersihkan dari sebarang syirik"},{"number":41,"text":"Mereka itu beroleh limpah kurnia yang termaklum"},{"number":42,"text":"Iaitu buah-buahan (yang lazat), serta mereka mendapat penghormatan"},{"number":43,"text":"Di dalam syurga-syurga yang penuh melimpah dengan berjenis-jenis nikmat"},{"number":44,"text":"Mereka duduk berhadap-hadapan di atas pelamin-pelamin kebesaran"},{"number":45,"text":"Diedarkan kepada mereka piala yang berisi arak (yang diambil) dari sungainya yang mengalir"},{"number":46,"text":"Minuman itu putih bersih, lagi lazat rasanya, bagi orang-orang yang meminumnya"},{"number":47,"text":"Ia tidak mengandungi sesuatu yang membahayakan, dan tidak pula mereka mabuk kerana menikmatinya"},{"number":48,"text":"Sedang di sisi mereka ada pula bidadari-bidadari yang tidak menumpukan pandangannya melainkan kepada mereka, lagi yang amat indah luas matanya"},{"number":49,"text":"(Putih kekuning-kuningan) seolah-olah mereka telur (burung kasuari) yang tersimpan dengan sebaik-baiknya"},{"number":50,"text":"(Tinggalah penduduk Syurga itu menikmati kesenangan), lalu setengahnya mengadap yang lain, sambil berbincang dan bertanya-tanyaan"},{"number":51,"text":"Seorang di antaranya berkata: \" Sesungguhnya aku (di dunia) dahulu, ada seorang rakan (yang menempelak daku)"},{"number":52,"text":"katanya: Adakah engkau juga salah seorang dari golongan yang mengakui benarnya (kebangkitan orang-orang mati pada hari akhirat)"},{"number":53,"text":"Adakah sesudah kita mati dan menjadi tanah dan tulang, adakah kita akan (dihidupkan semula serta) dibalas apa yang telah kita lakukan"},{"number":54,"text":"(Setelah menceritakan perihal rakannya itu) ia berkata lagi: \" Adakah kamu hendak melihat (keadaan rakanku yang ingkar itu)"},{"number":55,"text":"Maka ia pun memandang (ke arah neraka), lalu dilihatnya rakannya itu berada ditengah-tengah neraka yang menjulang-julang"},{"number":56,"text":"Ia pun (menempelaknya dengan) berkata:\" Demi Allah! Nyaris-nyaris engkau menceburkan daku dalam kebinasaan"},{"number":57,"text":"Dan kalaulah tidak disebabkan nikmat pemberian Tuhanku (dengan hidayah petunjuk), nescaya akan menjadilah daku dari orang-orang yang dibawa hadir (untuk menerima balasan azab)"},{"number":58,"text":"(Kemudian ia berkata kepada rakan-rakanya yang sedang menikmati kesenangan di Syurga bersama): \" Bukankah kita (setelah mendapat nikmat-nikmat ini) tidak akan mati lagi"},{"number":59,"text":"Selain dari kematian kita yang dahulu, dan kita juga tidak akan terkena seksa"},{"number":60,"text":"Sesungguhnya (nikmat-nikmat kesenangan Syurga) yang demikian, ialah sebenar-benar pendapatan dan kemenangan yang besar"},{"number":61,"text":"Untuk memperoleh (kejayaan) yang seperti inilah hendaknya orang-orang yang beramal melakukan amal usahanya dengan bersungguh-sungguh (di dunia)"},{"number":62,"text":"Manakah yang lebih baik, limpah kurniaan yang termaklum itu atau pokok zaqqum"},{"number":63,"text":"Sesungguhnya Kami jadikan pokok zaqqum itu satu ujian bagi orang-orang yang zalim (di dunia dan azab seksa bagi mereka di akhirat)"},{"number":64,"text":"Sebenarnya ia sebatang pohon yang tumbuh di dasar neraka yang marak menjulang"},{"number":65,"text":"Buahnya seolah-olah kepala Syaitan-syaitan"},{"number":66,"text":"Maka sudah tentu mereka akan makan dari buahnya (sekalipun pahit dan busuk), sehingga mereka memenuhi perut darinya"},{"number":67,"text":"Kemudian, sesungguhnya mereka akan beroleh lagi - selain itu- satu minuman campuran dari air panas yang menggelegak"},{"number":68,"text":"Setelah (mereka dibawa minum) maka tempat kembali mereka tetaplah ke dalam neraka yang menjulang-julang"},{"number":69,"text":"Sebenarnya mereka telah mendapati datuk nenek mereka berada dalam kesesatan"},{"number":70,"text":"Lalu mereka terburu-buru menurut jejak langkah datuk neneknya"},{"number":71,"text":"Dan demi sesungguhnya, telah sesat juga - sebelum kaummu (wahai Muhammad) - kebanyakan kaum-kaum yang telah lalu"},{"number":72,"text":"Pada hal, demi sesungguhnya, Kami telahpun mengutus dalam kalangan kaum-kaum itu, Rasul-rasul pemberi amaran"},{"number":73,"text":"Maka lihatlah bagaimana kesudahan orang-orang (yang mendustakan Rasul-rasul Kami) setelah diberi amaran"},{"number":74,"text":"Kecuali hamba-hamba Allah yang dibersihkan dari sebarang syirik (maka mereka akan terselamat dan mendapat sebaik-baik balasan)"},{"number":75,"text":"Dan demi sesungguhnya, Nabi Nuh telah berdoa merayu kepada Kami (memohon pertolongan), maka Kami adalah sebaik-baik yang kabulkan doa permohonan"},{"number":76,"text":"Dan Kami telah selamatkan dia bersama-sama dengan keluarga dan pengikut-pengikutnya, dari kesusahan yang besar"},{"number":77,"text":"Dan Kami jadikan zuriat keturunannya sahaja orang-orang yang tinggal hidup (setelah Kami binasakan kaumnya yang ingkar)"},{"number":78,"text":"Dan Kami kekalkan baginya (nama yang harum) dalam kalangan orang-orang yang datang kemudian"},{"number":79,"text":"Salam sejahtera kepada Nabi Nuh dalam kalangan penduduk seluruh alam"},{"number":80,"text":"Demikianlah sebenarnya Kami membalas orang-orang yang berusaha mengerjakan amal-amal yang baik"},{"number":81,"text":"Sesungguhnya Nabi Nuh itu dari hamba-hamba Kami yang beriman"},{"number":82,"text":"Kemudian Kami tenggelamkan golongan yang lain (yang mendustakannya)"},{"number":83,"text":"Dan sesungguhnya di antara orang-orang yang menegakkan (ajaran yang dibawa oleh) Nabi Nuh ialah Nabi Ibrahim"},{"number":84,"text":"Ketika ia mematuhi perintah tuhannya dengan hati yang suci murni"},{"number":85,"text":"Ketika ia berkata kepada bapanya dan kaumnya: \" Apa yang kamu sembah"},{"number":86,"text":"Patutkah kamu menyembah tuhan-tuhan yang lain dari Allah, kerana kamu memutar belitkan kebenaran semata-mata (bukan kerana benarnya)"},{"number":87,"text":"Maka bagaimana fikiran kamu pula terhadap Allah Tuhan sekalian alam"},{"number":88,"text":"Kemudian ia memandang dengan satu renungan kepada bintang-bintang (yang bertaburan di langit)"},{"number":89,"text":"Lalu berkata: \"Sesungguhnya aku merasa sakit (tak dapat turut berhari raya sama)"},{"number":90,"text":"Setelah (mendengar kata-katanya) itu, mereka berpaling meninggalkan dia"},{"number":91,"text":"Lalu ia pergi kepada berhala-berhala mereka secara bersembunyi, serta ia bertanya (kepada berhala-berhala itu, secara mengejek-ejek): \"Mengapa kamu tidak makan"},{"number":92,"text":"Mengapa kamu tidak menjawab"},{"number":93,"text":"Lalu ia memukul berhala-berhala itu dengan tangan kanannya (sehingga pecah berketul-ketul)"},{"number":94,"text":"(Setelah kaumnya mengetahui hal itu) maka datanglah mereka beramai-ramai kepadanya"},{"number":95,"text":"(Bagi menjawab bantahan mereka), ia berkata: \"Patutkah kamu menyembah benda-benda yang kamu pahat"},{"number":96,"text":"Padahal Allah yang mencipta kamu dan benda-benda yang kamu buat itu"},{"number":97,"text":"(Setelah tak dapat berhujah lagi, ketua-ketua) mereka berkata: \"Binalah untuk Ibrahim sebuah tempat (untuk membakarnya), kemudian campakkan dia ke dalam api yang menjulang-julang itu"},{"number":98,"text":"Maka mereka (dengan perbuatan membakar Nabi Ibrahim itu) hendak melakukan angkara yang menyakitinya, lalu Kami jadikan mereka orang-orang yang terkebawah (yang tidak berjaya maksudnya)"},{"number":99,"text":"Dan Nabi Ibrahim pula berkata: \"Aku hendak (meninggalkan kamu) pergi kepada Tuhanku, Ia akan memimpinku (ke jalan yang benar)"},{"number":100,"text":"Wahai Tuhanku! Kurniakanlah kepadaku anak yang terhitung dari orang-orang yang soleh"},{"number":101,"text":"Lalu Kami berikan kepadanya berita yang mengembirakan, bahawa ia akan beroleh seorang anak yang penyabar"},{"number":102,"text":"Maka ketika anaknya itu sampai (ke peringkat umur yang membolehkan dia) berusaha bersama-sama dengannya, Nabi Ibrahim berkata: \"Wahai anak kesayanganku! Sesungguhnya aku melihat dalam mimpi bahawa aku akan menyembelihmu; maka fikirkanlah apa pendapatmu?\". Anaknya menjawab: \"Wahai ayah, jalankanlah apa yang diperintahkan kepadamu; Insya Allah, ayah akan mendapati daku dari orang-orang yang sabar"},{"number":103,"text":"Setelah keduanya berserah bulat-bulat (menjunjung perintah Allah itu), dan Nabi Ibrahim merebahkan anaknya dengan meletakkan iringan mukanya di atas tompok tanah, (Kami sifatkan Ibrahim - dengan kesungguhan azamnya itu telah menjalankan perintah Kami)"},{"number":104,"text":"Serta Kami menyerunya: \"Wahai Ibrahim"},{"number":105,"text":"Engkau telah menyempurnakan maksud mimpi yang engkau lihat itu\". Demikianlah sebenarnya Kami membalas orang-orang yang berusaha mengerjakan kebaikan"},{"number":106,"text":"Sesungguhnya perintah ini adalah satu ujian yang nyata"},{"number":107,"text":"Dan Kami tebus anaknya itu dengan seekor binatang sembelihan yang besar"},{"number":108,"text":"Dan Kami kekalkan baginya (nama yang harum) dalam kalangan orang-orang yang datang kemudian"},{"number":109,"text":"Salam sejahtera kepada Nabi Ibrahim"},{"number":110,"text":"Demikianlah Kami membalas orang-orang yang berusaha mengerjakan kebaikan"},{"number":111,"text":"Sesungguhnya Nabi Ibrahim itu dari hamba-hamba Kami yang beriman"},{"number":112,"text":"Dan Kami pula berikan kepadanya berita yang mengembirakan, bahawa ia akan beroleh (seorang anak): Ishak, yang akan menjadi Nabi, yang terhitung dari orang-orang yang soleh"},{"number":113,"text":"Dan Kami limpahi berkat kepadanya dan kepada (anaknya): Ishak; dan di antara zuriat keturunan keduanya ada yang mengerjakan kebaikan, dan ada pula yang berlaku zalim dengan nyata, terhadap dirinya sendiri"},{"number":114,"text":"Dan demi sesungguhnya! kami telah melimpahkan nikmat pemberian kepada Nabi Musa dan Nabi Harun"},{"number":115,"text":"Dan Kami selamatkan keduanya dan kaumnya dari kesusahan yang besar"},{"number":116,"text":"Dan Kami menolong mereka sehingga menjadilah mereka orang-orang yang berjaya mengalahkan (lawannya)"},{"number":117,"text":"Dan Kami berikan kepada keduanya Kitab Suci yang amat jelas keterangannya"},{"number":118,"text":"Dan Kami berikan hidayah petunjuk kepada keduanya ke jalan yang lurus"},{"number":119,"text":"Dan Kami kekalkan bagi keduanya (nama yang harum) dalam kalangan orang-orang yang datang kemudian"},{"number":120,"text":"Salam sejahtera kepada Nabi Musa dan Nabi Harun"},{"number":121,"text":"Demikianlah sebenarnya Kami membalas orang-orang yang berusaha mengerjakan kebaikan"},{"number":122,"text":"Sesungguhnya mereka berdua adalah dari hamba-hamba Kami yang beriman"},{"number":123,"text":"Dan sesungguhnya Nabi Ilyas adalah dari Rasul-rasul (Kami) yang diutus"},{"number":124,"text":"(Ingatkanlah peristiwa) ketika ia berkata kepada kaumnya: \"Hendaklah kamu mematuhi suruhan Allah dan menjauhi laranganNya"},{"number":125,"text":"Patutkah kamu menyembah berhala Ba'la, dan kamu meninggalkan (ibadat kepada) sebijak-bijak pencipta"},{"number":126,"text":"Iaitu Allah Tuhan kamu, dan Tuhan datuk nenek kamu yang telah lalu"},{"number":127,"text":"Maka mereka mendustakannya; akibatnya mereka tetap akan dibawa hadir (untuk diseksa)"},{"number":128,"text":"Kecuali hamba-hamba Allah yang dibersihkan dari sebarang syirik (maka mereka akan terselamat, dan mendapat sebaik-baik balasan)"},{"number":129,"text":"Dan Kami kekalkan bagi Nabi Ilyas (nama yang harum) dalam kalangan orang-orang yang datang kemudian"},{"number":130,"text":"Salam sejahtera kepada Nabi Ilyas"},{"number":131,"text":"Demikianlah sebenarnya Kami membalas orang-orang yang berusaha mengerjakan kebaikan"},{"number":132,"text":"Sesungguhnya Nabi Ilyas itu dari hamba-hamba Kami yang beriman"},{"number":133,"text":"Dan sesungguhnya Nabi Lut adalah dari Rasul-rasul (Kami) yang diutus"},{"number":134,"text":"(ingatkanlah peristiwa) ketika kami selamatkan dia dan keluarga serta pengikut-pengikutnya semuanya"},{"number":135,"text":"Kecuali seorang perempuan tua tertinggal dalam golongan yang dibinasakan"},{"number":136,"text":"Kemudian Kami hancurkan yang lain (dari pengikut-pengikut Nabi Lut)"},{"number":137,"text":"Dan sesungguhnya kamu (yang menentang Nabi Muhammad): berulang-alik (melalui bekas-bekas tempat tinggal) mereka, semasa kamu berada pada waktu pagi"},{"number":138,"text":"Dan juga pada waktu malam; maka mengapa kamu tidak mahu memikirkannya"},{"number":139,"text":"Dan sesungguhnya Nabi Yunus adalah dari Rasul-rasul (Kami) yang diutus"},{"number":140,"text":"(Ingatkanlah peristiwa) ketika ia melarikan diri ke kapal yang penuh sarat"},{"number":141,"text":"(Dengan satu keadaan yang memaksa) maka dia pun turut mengundi, lalu menjadilah ia dari orang-orang yang kalah yang digelunsurkan (ke laut)"},{"number":142,"text":"Setelah itu ia ditelan oleh ikan besar, sedang ia berhak ditempelak"},{"number":143,"text":"Maka kalaulah ia bukan dari orang-orang yang sentiasa mengingati Allah (dengan zikir dan tasbih)"},{"number":144,"text":"Tentulah ia akan tinggal di dalam perut ikan itu hingga ke hari manusia dibangkitkan keluar dari kubur"},{"number":145,"text":"Oleh itu Kami campakkan dia keluar (dari perut ikan) ke tanah yang tandus (di tepi pantai), sedang ia berkeadaan sakit"},{"number":146,"text":"Dan Kami tumbuhkan (untuk melindunginya) sebatang pokok yang berdaun lebar"},{"number":147,"text":"Dan (Nabi Yunus yang tersebut kisahnya itu) Kami utuskan kepada (kaumnya yang seramai) seratus ribu atau lebih"},{"number":148,"text":"(Setelah berlaku apa yang berlaku) maka mereka pun beriman, lalu Kami biarkan mereka menikmati kesenangan hidup hingga ke suatu masa (yang ditetapkan bagi masing-masing)"},{"number":149,"text":"(Oleh sebab ada di antara kaum musyrik Arab yang mendakwa bahawa malaikat itu anak-anak perempuan Allah) maka bertanyalah (wahai Muhammad) kepada mereka itu: Adilkah mereka membahagi untuk Tuhanmu anak-anak perempuan, dan untuk mereka anak-anak lelaki"},{"number":150,"text":"Atau adakah mereka hadir sendiri menyaksikan Kami mencipta malaikat-malaikat itu - perempuan"},{"number":151,"text":"Ketahuilah! Bahawa sesungguhnya, dengan sebab terpesongnya dari kebenaran, mereka berkata"},{"number":152,"text":"Allah beranak\"; sedang mereka, sesungguhnya adalah orang-orang yang berdusta"},{"number":153,"text":"(Patutkah kamu mendakwa bahawa Tuhan mempunyai anak, dan anak itu pula ialah anak-anak perempuan yang kamu tidak sukai?) Adakah Tuhan memilih serta mengutamakan anak-anak perempuan dari anak-anak lelaki (sedang kedua-dua jenis itu Dia lah yang menciptakannya)"},{"number":154,"text":"Apa sudah jadi kamu? Bagaimana kamu menetapkan hukum (yang terang-terang salahnya itu)"},{"number":155,"text":"Setelah ditegur, maka tidakkah kamu mahu berusaha mengingatkan (bahawa Allah mustahil bagiNya anak-pinak)"},{"number":156,"text":"Atau adakah kamu mempunyai sebarang bukti yang nyata (menerangkan bahawa malaikat itu anak-anak perempuan Allah)"},{"number":157,"text":"(Kiranya ada) maka bawalah kitab kamu (yang menerangkan demikian), jika betul kamu orang-orang yang benar"},{"number":158,"text":"(Mereka telah mengatakan perkara yang mustahil) serta mengadakan pertalian kerabat di antara Allah dan malaikat, padahal demi sesungguhnya malaikat itu sedia mengetahui bahawa sebenarnya orang-orang yang melakukan demikian akan dibawa hadir (ke dalam azab pada hari akhirat)"},{"number":159,"text":"Maha Suci Allah dari apa yang mereka katakan itu"},{"number":160,"text":"Kecuali hamba-hamba Allah yang dibersihkan dari sebarang syirik, (maka mereka akan terselamat, dan akan mendapat sebaik-baik balasan)"},{"number":161,"text":"Maka sebenarnya kamu (wahai orang-orang musyrik), dan apa yang kamu sembah itu"},{"number":162,"text":"Tidak akan dapat merosakkan perhubungan seseorang dengan Tuhannya"},{"number":163,"text":"kecuali orang-orang yang telah ditetapkan bahawa dia akan dibakar di dalam neraka yang menjulang-julang"},{"number":164,"text":"(Malaikat pula menegaskan pendirian mereka dengan berkata): \"Dan tiada sesiapapun dari kalangan kami melainkan ada baginya darjat kedudukan yang tertentu (dalam menyempurnakan tugasnya)"},{"number":165,"text":"Dan sesungguhnya kamilah yang sentiasa berbaris (menjunjung perintah dan beribadat)"},{"number":166,"text":"Dan sesungguhnya kamilah yang sentiasa bertasbih (mensucikan Allah dari sebarang sifat kekurangan)"},{"number":167,"text":"Dan sebenarnya mereka (yang musyrik) itu dahulu pernah berkata"},{"number":168,"text":"Kalaulah ada di sisi kami Kitab Suci dari (bawaan Rasul-rasul) yang telah lalu"},{"number":169,"text":"Tentulah kami akan menjadi hamba-hamba Allah yang dibersihkan dari sebarang syirik"},{"number":170,"text":"(Setelah Al-Quran diturunkan kepada mereka) mereka mengingkarinya; oleh itu mereka akan mengetahui kelak (akibat kekufurannya)"},{"number":171,"text":"Dan demi sesungguhnya! Telah ada semenjak dahulu lagi, ketetapan Kami, bagi hamba-hamba Kami yang diutus menjadi Rasul"},{"number":172,"text":"Bahawa sesungguhnya merekalah orang-orang yang diberikan pertolongan mencapai kemenangan"},{"number":173,"text":"Dan bahawasanya tentera Kami (pengikut-pengikut Rasul), merekalah orang-orang yang mengalahkan (golongan yang menentang kebenaran)"},{"number":174,"text":"Oleh itu berpalinglah (wahai Muhammad) dari mereka, (jangan hiraukan celaan mereka serta bersabarlah) hingga ke suatu masa"},{"number":175,"text":"Dan lihat (apa yang akan menimpa) mereka; tidak lama kemudian mereka akan melihat (kemenangan yang telah Kami tetapkan untukmu)"},{"number":176,"text":"Maka tidaklah patut mereka meminta disegerakan azab (yang telah ditetapkan oleh) Kami"},{"number":177,"text":"Kerana apabila azab itu turun dalam daerah dan kawasan mereka, sudah tentu buruklah hari orang-orang yang tidak mengindahkan amaran yang telah diberikan"},{"number":178,"text":"Dan berpalinglah (wahai Muhammad) dari mereka, (jangan hiraukan celaan mereka serta bersabarlah) hingga ke suatu masa"},{"number":179,"text":"Dan lihatlah (apa yang akan jadi); tidak lama kemudian, mereka pun akan melihat juga"},{"number":180,"text":"Akuilah kesucian Tuhanmu, - Tuhan yang mempunyai keagungan dan kekuasaan, - dari apa yang mereka katakan"},{"number":181,"text":"Dan (ucaplah) salam sejahtera kepada sekalian Rasul"},{"number":182,"text":"Serta (ingatlah bahawa) segala puji tertentu bagi Allah, Tuhan yang memelihara dan mentadbirkan seluruh alam"}]}