{"number":75,"edition":"ms.basmeih","ayahs":[{"number":1,"text":"Aku bersumpah dengan Hari Kiamat"},{"number":2,"text":"Dan Aku bersumpah dengan \"Nafsul Lawwaamah\" (Bahawa kamu akan dibangkitkan sesudah mati)"},{"number":3,"text":"Patutkah manusia (yang kafir) menyangka bahawa Kami tidak akan dapat mengumpulkan tulang-tulangnya (dan menghidupkannya semula)"},{"number":4,"text":"Bukan sebagaimana yang disangka itu, bahkan Kami berkuasa menyusun (dengan sempurnanya segala tulang) jarinya, (tulang yang lebih halus dari yang lain)"},{"number":5,"text":"(Kebenaran itu bukan tidak ada buktinya), bahkan manusia (yang ingkar) sentiasa suka hendak meneruskan perbuatan kufur dan maksiat (di sepanjang hayatnya, sehingga ia tidak mengakui adanya hari kiamat)"},{"number":6,"text":"Dia bertanya (secara mengejek): \"Bilakah datangnya hari kiamat itu"},{"number":7,"text":"Maka (jawabnya: hari kiamat akan datang) apabila pemandangan menjadi terpendar-pendar (kerana gerun takut)"},{"number":8,"text":"Dan bulan hilang cahayanya"},{"number":9,"text":"Dan matahari serta bulan dihimpunkan bersama"},{"number":10,"text":"(Maka) pada hari itu, berkatalah manusia (yang ingkarkan hari kiamat): \"Ke manakah hendak melarikan diri"},{"number":11,"text":"Tak usahlah bertanya demikian! Tidak ada lagi tempat perlindungan"},{"number":12,"text":"Pada hari itu, kepada Tuhanmu lah sahaja terserahnya ketetapan segala perkara"},{"number":13,"text":"Pada hari itu, manusia diberitahu akan apa yang ia telah lakukan, dan apa yang ia telah tinggalkan"},{"number":14,"text":"Bahkan manusia itu, (anggotanya) menjadi saksi terhadap dirinya sendiri"},{"number":15,"text":"Walaupun ia memberikan alasan-alasannya (untuk membela diri)"},{"number":16,"text":"Janganlah engkau (wahai Muhammad) - Kerana hendakkan cepat menghafaz Quran yang diturunkan kepadamu - menggerakkan lidahmu membacanya (sebelum selesai dibacakan kepadamu)"},{"number":17,"text":"Sesungguhnya Kamilah yang berkuasa mengumpulkan Al-Quran itu (dalam dadamu), dan menetapkan bacaannya (pada lidahmu)"},{"number":18,"text":"Oleh itu, apabila Kami telah menyempurnakan bacaannya (kepadamu, dengan perantaraan Jibril), maka bacalah menurut bacaannya itu"},{"number":19,"text":"Kemudian, sesungguhnya kepada Kamilah terserah urusan menjelaskan kandungannya (yang memerlukan penjelasan)"},{"number":20,"text":"Sedarlah wahai orang-orang yang lalai. (Sebenarnya kamu tidak ingatkan kesudahan kamu) bahkan kamu sentiasa mencintai (Kesenangan dan kemewahan dunia) yang cepat habisnya"},{"number":21,"text":"Dan kamu tidak menghiraukan (bekalan untuk) hari akhirat (yang kekal abadi kehidupannya)"},{"number":22,"text":"Pada hari akhirat itu, muka (orang-orang yang beriman) berseri-seri"},{"number":23,"text":"Melihat kepada Tuhannya"},{"number":24,"text":"Dan pada hari itu, muka (orang-orang kafir) muram hodoh"},{"number":25,"text":"Sambil percaya dengan yakin bahawa mereka akan ditimpa malapetaka (azab seksa) yang membinasakan"},{"number":26,"text":"Sedarlah (janganlah mengutamakan dunia dan melupakan akhirat. Ingatlah akan hal orang yang hendak mati) apabila rohnya sampai ke pangkal kerongkong"},{"number":27,"text":"Dan (orang-orang yang hadir di sisinya heboh) berkata: \"Siapakah yang dapat menawar jampi (dan mengubatnya)"},{"number":28,"text":"Dan ia sendiri yakin, bahawa sesungguhnya saat itu saat perpisahan"},{"number":29,"text":"Serta kedahsyatan bertindih-tindih"},{"number":30,"text":"(Maka) kepada Tuhanmu lah - pada waktu itu - engkau dibawa (untuk menerima balasan)"},{"number":31,"text":"(Oleh sebab orang yang kufur ingkar tidak percayakan hari akhirat) maka ia tidak mengakui kebenaran (yang diwajibkan meyakininya) dan ia tidak mengerjakan sembahyang (yang difardhukan mengerjakannya)"},{"number":32,"text":"Akan tetapi ia mendustakan, dan berpaling ingkar"},{"number":33,"text":"Kemudian ia pergi kepada keluarganya dengan berlagak sombong megah"},{"number":34,"text":"(Wahai orang yang kufur ingkar!) sudahlah dekat kepadamu kebinasaanmu, sudahlah dekat"},{"number":35,"text":"Kemudian api nerakalah lebih layak bagimu, lebih layak"},{"number":36,"text":"Patutkah manusia menyangka, bahawa ia akan ditinggalkan terbiar (dengan tidak diberikan tanggungjawab dan tidak dihidupkan menerima balasan)"},{"number":37,"text":"Bukankah ia berasal dari air mani yang dipancarkan (ke dalam rahim)"},{"number":38,"text":"Kemudian air mani itu menjadi sebuku darah beku, sesudah itu Tuhan menciptakannya, dan menyempurnakan kejadiannya (sebagai manusia)"},{"number":39,"text":"Lalu Tuhan menjadikan daripadanya dua jenis - lelaki dan perempuan"},{"number":40,"text":"Adakah (Tuhan yang menjadikan semuanya) itu - tidak berkuasa menghidupkan orang-orang yang mati? (Tentulah berkuasa)"}]}