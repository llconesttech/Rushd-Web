{"number":74,"edition":"ms.basmeih","ayahs":[{"number":1,"text":"Wahai orang yang berselimut"},{"number":2,"text":"Bangunlah serta berilah peringatan dan amaran (kepada umat manusia)"},{"number":3,"text":"Dan Tuhanmu, maka ucaplah dan ingatlah kebesaranNya"},{"number":4,"text":"Dan pakaianmu, maka hendaklah engkau bersihkan"},{"number":5,"text":"Dan segala kejahatan, maka hendaklah engkau jauhi"},{"number":6,"text":"Dan janganlah engkau memberi (sesuatu, dengan tujuan hendak) mendapat lebih banyak daripadanya"},{"number":7,"text":"Dan bagi (menjalankan perintah) Tuhanmu, maka hendaklah engkau bersabar (terhadap tentangan musuh)"},{"number":8,"text":"Kerana apabila telah ditiup sangkakala"},{"number":9,"text":"Maka saat yang demikian adalah saat (berlakunya) hari yang sukar"},{"number":10,"text":"Kepada orang-orang kafir, lagi tidak mudah (mengelak azabnya)"},{"number":11,"text":"(Jangan engkau bimbang wahai Muhammad) biarkanlah Aku sahaja membalas orang (yang menentangmu) yang Aku ciptakan dia (dalam keadaan) seorang diri (tidak berharta dan anak pinak)"},{"number":12,"text":"Dan Aku jadikan baginya harta kekayaan yang banyak"},{"number":13,"text":"Serta anak pinak (yang ramai), yang sentiasa ada di sisinya"},{"number":14,"text":"Dan Aku mudahkan baginya (mendapat kekayaan dan kekuasaan) dengan semudah-mudahnya"},{"number":15,"text":"Kemudian ia ingin sangat, supaya Aku tambahi lagi"},{"number":16,"text":"Tidak sekali-kali (akan ditambahi) ! Kerana sesungguhnya dia menentang dengan degilnya akan ayat-ayat Kami (Al-Quran, yang disampaikan oleh Rasul Kami)"},{"number":17,"text":"Aku akan menyeksanya (dengan azab) yang memuncak beratnya"},{"number":18,"text":"Kerana sesungguhnya ia telah memikirkan dan mereka-reka berbagai tuduhan terhadap Al-Quran"},{"number":19,"text":"Maka binasalah dia hendaknya! Bagaimanakah dia berani mereka-reka (yang demikian)"},{"number":20,"text":"Sekali lagi: binasalah dia hendaknya! Bagaimana ia berani mereka-reka (tuduhan-tuduhan itu)"},{"number":21,"text":"Kemudian ia merenung dan memikirkan (berkali-kali: jalan-jalan mencaci Al-Quran, tetapi ia gagal)"},{"number":22,"text":"Setelah itu ia memasamkan mukanya serta ia bertambah masam berkerut"},{"number":23,"text":"Kemudian ia berpaling (dari kebenaran) dan berlaku sombong angkuh"},{"number":24,"text":"Serta ia berkata: \" (Al-Quran) ini tidak lain hanyalah sihir yang dituntut serta dipelajari (dari ahli-ahlinya)"},{"number":25,"text":"Ini tidak lain hanyalah kata-kata (rekaan) manusia"},{"number":26,"text":"(Disebabkan kekufurannya itu) Aku akan masukkan dia ke dalam neraka Saqar"},{"number":27,"text":"Dan apa jalannya engkau dapat mengetahui kedahsyatan neraka Saqar itu"},{"number":28,"text":"Ia membakar mangsanya dengan tidak meninggalkan sisa, dan tidak membiarkannya (binasa terus)"},{"number":29,"text":"Ia terus-menerus membakar kulit manusia"},{"number":30,"text":"Pengawal dan penjaganya adalah sembilan belas (malaikat)"},{"number":31,"text":"Dan (ketahuilah bahawa hikmat) Kami tidak menjadikan pengawal-pengawal neraka itu melainkan (dari kalangan) malaikat, (kerana merekalah sekuat-kuat dan sebenar-benar makhluk yang menjalankan perintah Kami); dan (hikmat) Kami tidak menerangkan bilangan mereka melainkan dengan satu bilangan yang menyebabkan kesesatan dan kesengsaraan orang-orang kafir itu, supaya orang-orang yang diberi Kitab (Yahudi dan Nasrani) boleh percaya dengan yakin (akan kebenaran Al-Quran), dan supaya orang-orang yang beriman bertambah imannya; dan juga supaya orang-orang yang diberi Kitab dan orang-orang yang beriman itu tidak ragu-ragu (tentang kebenaran keterangan itu); dan (sebaliknya) supaya orang-orang (munafik) yang ada penyakit (ragu-ragu) dalam hatinya dan orang-orang kafir berkata: \"Apakah yang di maksudkan oleh Allah dengan menyebutkan bilangan ganjil ini?\" Demikianlah Allah menyesatkan sesiapa yang dikehendakiNya (menurut undang-undang peraturanNya), dan memberi hidayah petunjuk kepada sesiapa yang dikehendakiNya (menurut undang-undang peraturanNya); dan tiada yang mengetahui tentera Tuhanmu melainkan Dia lah sahaja. Dan (ingatlah, segala yang diterangkan berkenaan dengan) neraka itu tidak lain hanyalah menjadi peringatan bagi manusia"},{"number":32,"text":"Sebenarnya! Demi bulan"},{"number":33,"text":"Dan malam apabila ia balik melenyapkan diri"},{"number":34,"text":"Dan waktu subuh apabila ia terang-benderang"},{"number":35,"text":"Sesungguhnya neraka Saqar itu adalah salah satu (malapetaka) yang amat besar"},{"number":36,"text":"Yang menjadi amaran bagi umat manusia"},{"number":37,"text":"(Iaitu) bagi sesiapa di antara kamu yang mahu maju (dalam mengerjakan kebaikan) atau yang mahu mundur (daripada mengerjakannya)"},{"number":38,"text":"Tiap-tiap diri terikat, tidak terlepas daripada (balasan buruk bagi amal jahat) yang dikerjakannya"},{"number":39,"text":"Kecuali puak Kanan"},{"number":40,"text":"(Mereka ditempatkan) di dalam Syurga (yang penuh nikmat), mereka bertanya-tanya"},{"number":41,"text":"Tentang (tempat tinggal) orang-orang yang bersalah"},{"number":42,"text":"(Setelah melihat orang-orang yang bersalah itu, mereka berkata): \"Apakah yang menyebabkan kamu masuk ke dalam (neraka) Saqar"},{"number":43,"text":"Orang-orang yang bersalah itu menjawab: \"Kami tidak termasuk dalam kumpulan orang-orang yang mengerjakan sembahyang"},{"number":44,"text":"Dan kami tidak pernah memberi makan orang-orang miskin"},{"number":45,"text":"Dan kami dahulu selalu mengambil bahagian memperkatakan perkara yang salah, bersama-sama orang-orang yang memperkatakannya"},{"number":46,"text":"Dan kami sentiasa mendustakan hari pembalasan"},{"number":47,"text":"Sehinggalah kami didatangi oleh perkara yang tetap diyakini"},{"number":48,"text":"Maka tidak akan berguna kepada mereka sebarang syafaat pertolongan (kalaulah ditakdirkan ada) sesiapa yang boleh memberikan syafaat itu"},{"number":49,"text":"(Kalau demikianlah halnya orang-orang yang bersalah), maka mengapa mereka berpaling lari dari peringatan (Al-Quran)"},{"number":50,"text":"Seolah-olah mereka sekawan keldai liar yang lari"},{"number":51,"text":"Melarikan diri (ketakutan) dari singa"},{"number":52,"text":"(Mereka tidak merasa cukup dengan peringatan itu) bahkan tiap-tiap seorang di antaranya mahu supaya diberi kepadanya lembaran surat yang terbuka (yang diturunkan dari langit untuk dibaca oleh mereka sendiri)"},{"number":53,"text":"Sebenarnya! (Bukan kerana kemahuan mereka tidak berhasil), bahkan mereka (tidak percaya dan) tidak takut akan hari akhirat"},{"number":54,"text":"Ketahuilah! Sesungguhnya Al-Quran itu adalah satu peringatan (yang sangat besar pengajarannya)"},{"number":55,"text":"Oleh itu sesiapa yang mahu (beringat) dapatlah ia mengambil peringatan daripadanya"},{"number":56,"text":"Dan (dalam pada itu) tiadalah mereka dapat beringat melainkan jika dikehendaki Allah; Dia lah Tuhan yang berhak dipatuhi perintahNya, dan Dia lah jua yang berhak memberi keampunan (kepada orang-orang yang beriman dan taat)"}]}