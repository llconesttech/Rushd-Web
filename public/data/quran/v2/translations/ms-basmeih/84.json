{"number":84,"edition":"ms.basmeih","ayahs":[{"number":1,"text":"Apabila langit terbelah"},{"number":2,"text":"Serta mematuhi perintah Tuhannya, dan sudah semestinya ia patuh"},{"number":3,"text":"Dan apabila bumi diratakan"},{"number":4,"text":"Serta mengeluarkan apa yang di dalamnya, dan menjadi kosong"},{"number":5,"text":"Serta mematuhi perintah Tuhannya, dan sudah semestinya ia patuh; - (Maka pada saat itu tiap-tiap seorang akan mengetahui apa yang telah dilakukannya)"},{"number":6,"text":"Wahai manusia! Sesungguhnya engkau sentiasa berpenat-lelah (menjalankan keadaan hidupmu) dengan sedaya upayamu hinggalah (semasa engkau) kembali kepada Tuhanmu, kemudian engkau tetap menemui balasan apa yang engkau telah usahakan itu (tercatit semuanya)"},{"number":7,"text":"Kemudian sesiapa yang diberi menerima surat amalnya dengan tangan kanannya"},{"number":8,"text":"Maka ia akan dihisab dengan cara yang mudah dan ringan"},{"number":9,"text":"Dan ia akan pergi kepada keluarganya (yang beriman) dengan sukacita"},{"number":10,"text":"Dan sesiapa yang diberi menerima surat amalnya (dengan tangan kiri), dari sebelah belakangnya"},{"number":11,"text":"Maka ia akan meraung menyebut-nyebut kebinasaannya"},{"number":12,"text":"Dan ia akan menderita bakaran neraka yang marak menjulang"},{"number":13,"text":"Sebenarnya ia semasa di dunia dahulu bersukaria dalam kalangan keluarganya (yang juga kufur ingkar)"},{"number":14,"text":"Sesungguhnya ia menyangka bahawa ia tidak sekali-kali akan kembali (kepada Kami untuk menerima balasan)"},{"number":15,"text":"(Sangkaannya itu tidak betul) bahkan ia tetap kembali! Sesungguhnya Tuhannya sentiasa Melihat dan Mengetahui keadaannya"},{"number":16,"text":"Maka Aku bersumpah, demi mega"},{"number":17,"text":"Dan malam serta segala yang dihimpunkannya"},{"number":18,"text":"Dan bulan apabila (penuh cahayanya) menjadi purnama"},{"number":19,"text":"Sesungguhnya kamu tetap melalui beberapa keadaan yang bertingkat-tingkat baik buruknya, (sebelum kamu menemui Tuhan - menerima kesenangan dan kebahagiaan atau sebaliknya)"},{"number":20,"text":"Maka apakah alasan bagi mereka bersikap tidak mahu beriman"},{"number":21,"text":"Dan (apakah pula alasannya) apabila dibacakan Al-Quran kepada mereka, mereka tidak mahu taat dan sujud"},{"number":22,"text":"(Tidak ada satu alasan pun) bahkan orang-orang yang kafir, semata-mata mendustakannya"},{"number":23,"text":"Sedang Allah mengetahui apa yang mereka rahsiakan dalam hati"},{"number":24,"text":"Maka khabarkanlah kepada mereka dengan azab yang tidak terperi sakitnya"},{"number":25,"text":"Tetapi orang-orang yang beriman dan beramal soleh mereka beroleh pahala balasan yang tidak putus-putus"}]}