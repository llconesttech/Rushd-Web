{"number":78,"edition":"sq.ahmeti","ayahs":[{"number":1,"text":"Për çka ata i bëjnë pyetje njëri-tjetri"},{"number":2,"text":"Për lajmin e madh e tronditës"},{"number":3,"text":"Në të cilin ata janë në kundërshti"},{"number":4,"text":"Jo, të mos pyesin, sepse ata do ta kuptojnë"},{"number":5,"text":"Përsëri Jo, se ata do ta kuptojnë"},{"number":6,"text":"A nuk e bëmë Ne tokën të përshtatshme (për jetë)"},{"number":7,"text":"Ndërsa kodrat shtylla"},{"number":8,"text":"Dhe Ne u krijuam juve në çifte"},{"number":9,"text":"Dhe gjumin tuaj ua bëmë për pushim"},{"number":10,"text":"Dhe natën ua bëmë mbulesë (si rrobet)"},{"number":11,"text":"Ndërsa ditën e bëmë për gjallërim"},{"number":12,"text":"Dhe Ne kemi ndërtuar mbi ju një shtatëshe të fortë"},{"number":13,"text":"Dhe kemi vënë ndriçuesin që flakëron"},{"number":14,"text":"Dhe prej reve të shtrydhura kemi lëshuar shi të madh"},{"number":15,"text":"Që me të të rrisim drithëra e bimë"},{"number":16,"text":"Edhe kopshte të dendura palë mbi palë"},{"number":17,"text":"S’ka dyshim se dita e gjykimit është caktuar"},{"number":18,"text":"Është dita që i fryhet surit, e ju vini grupe-grupe"},{"number":19,"text":"Dhe qielli hapet e bëhet dyer-dyer"},{"number":20,"text":"Dhe kodrat shkulen dhe bëhen pluhur (si valë rrezesh)"},{"number":21,"text":"E Xhehennemi është në pritë (në pusi)"},{"number":22,"text":"Është vendstrehim i arrogantëve"},{"number":23,"text":"Aty do të mbesin për tërë kohën (pa mbarim)"},{"number":24,"text":"Aty nuk do të shijojnë as freskim, as ndonjë pije"},{"number":25,"text":"Përveç ujë të valë e kalbësirë"},{"number":26,"text":"Si ndëshkim i merituar"},{"number":27,"text":"Ata ishin që nuk pritnin se do të jepin llogari"},{"number":28,"text":"Dhe argumentet Tona i përgënjeshtruan më këmbëngulje"},{"number":29,"text":"Ndërsa Ne çdo send e kemi ruajtur me shkrim të saktë"},{"number":30,"text":"E ju pra, vuani, se Ne nuk do t’u shtojmë tjetër vetëm se vuajtje"},{"number":31,"text":"S’ka dyshim se të devotshmit kanë fitime të mëdha"},{"number":32,"text":"Kopshte e vreshta rrushi"},{"number":33,"text":"Edhe vasha të një moshe"},{"number":34,"text":"Edhe gota të mbushura plot verë"},{"number":35,"text":"Aty nuk dëgjojnë fjalë të kota, as gënjeshtra"},{"number":36,"text":"Shpërblime e dhurata të shumta dhënë nga Zoti yt"},{"number":37,"text":"Zoti i qiejve e i tokës, dhe çka ka ndërmjet tyre, që është mëshirues, të cilit nuk kanë të drejtë t’i bëjnë vërejtje"},{"number":38,"text":"Atë ditë Xibrili dhe engjëjt qëndrojnë të rreshtuar, askush nuk flet pos atij që e lejon Mëshiruesi, dhe i cili e thotë të vërtetën"},{"number":39,"text":"Ajo është dita e vërtetë, e kush dëshiron le të kthehet rrugës te Zoti i vet"},{"number":40,"text":"Ne ua tërhoqëm juve (idhujtarëve) vërejtjen për një dënim të afërt, në ditën kur njeriu (besimtar) shikon se çka i kanë sjellë duart e veta, e jobesimtari thotë: “Ah, sa mirë do të ishte për mua sikur të isha dhe"}]}