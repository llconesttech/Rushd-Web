{"number":50,"edition":"sq.ahmeti","ayahs":[{"number":1,"text":"Kaf, pasha Kur’anin e lavdishëm (do të ringjalleni)"},{"number":2,"text":"Por jo, ata u çuditën që u erdhi i dërguari (qortues) nga mesi tyre, andaj jobesimtarët thanë: “Kjo është diçka shumë e çuditshme"},{"number":3,"text":"A pasi të vdesim e të bëhemi dhe (do të kthehemi në jetë)? Ai kthim është larg (mendjes e mundësisë)!”"},{"number":4,"text":"Ne dimë se ç’pakësohet (ç’tret) toka prej tyre. Te Ne është edhe libri që ruan çdo gjë (numrin e tyre, emrat, pjesët e trupit)"},{"number":5,"text":"Ata përgënjeshtruan të vërtetën kur ajo u erdhi dhe ata janë në gjendje të luhatshme"},{"number":6,"text":"A nuk shikojnë ata me vëmendje kah qielli se si mbi ta kemi ndërtuar atë, e kemi zbukuruar atë duke mos pasur në të ndonjë zbrazëti"},{"number":7,"text":"Edhe tokën se si e kemi shtrirë, e në të kemi vendosur kodra përforcuese dhe kemi bërë që në të të mbijnë gjithfarë bimësh të bukura"},{"number":8,"text":"(I bëmë ashtu) Dëshmi të dukshme dhe përkujtuese për secilin njeri që ka drejtuar mendjen (te Zoti)"},{"number":9,"text":"Ne, nga qielli lëshuam shiun e dobishëm dhe më të bëmë që të kultivohen kopshte e drithëra të korren"},{"number":10,"text":"Dhe rritëm trungje të gjata hurmash me frua të paluara njëri mbi tjetrin"},{"number":11,"text":"ushqim për njerëz, dhe me të, Ne e ngjallëm tokën e vdekur, e kështu do të jetë edhe ringjallja"},{"number":12,"text":"Para tyre përgënjeshtruan populli i Nuhut, banorët e Bunarit (të pusit) dhe Themudi"},{"number":13,"text":"Edhe Adi, edhe Faraoni dhe vëllezërit e Lutit"},{"number":14,"text":"Edhe banorët e Ejkes, populli i Tubbeit. Të gjithë i përgënjeshtruan të dërguarit, atëherë e merituan dënimin Tim"},{"number":15,"text":"A mos u lodhëm Ne me krijimin e parë? Jo, por ata janë në një huti rreth një krijimi të ri"},{"number":16,"text":"Ne e kemi krijuar njeriun dhe dimë se ç’pëshpëritë ai në vetvete dhe Ne jemi më afër tij se damari (që rrah) i qafës së tij"},{"number":17,"text":"Dhe se kur dy engjëjt qëndrojnë pranë tij në të djathtë dhe në të majtë"},{"number":18,"text":"Që ai nuk hedh ndonjë fjalë e të mos jetë pranë tij përcjellësi i gatshëm"},{"number":19,"text":"Agonia e vdekjes i vjen me atë të vërtetën (i zbulohet çështja e ahiretit); kjo është ajo prej së cilës ke ikur"},{"number":20,"text":"Dje i fryhet surit, e ajo është dita e premtuar (për dënim)"},{"number":21,"text":"E do të vijë secili njeri bashkë me të dhe grahësi edhe dëshmitari"},{"number":22,"text":"(I thuhet) Ti ishe në një huti nga kjo (ditë) e NE ta tërhoqëm perdën tënde dhe tash ti sheh shumë mprehtë"},{"number":23,"text":"E shoku (përcjellësi) i tij do të thotë: “Kjo që është te unë (regjistri i veprave) është gati"},{"number":24,"text":"Ju të dy (engjëjt) hidhinie në Xhehennem secilin mohues kryeneç"},{"number":25,"text":"Secilin pengues të veprave, mizor e të dyshimtë në fe"},{"number":26,"text":"I cili All-llahut i shoqëroi Zot tjetër, pra hidhnie atë në vuajtjet më të rënda”"},{"number":27,"text":"E shoku i tij (djalli) thotë: “Zoti ynë, unë nuk u shmanga prej rrugës së drejtë, por ai vetë ka qenë i humbur larg”"},{"number":28,"text":"Ai (All-llahu) thotë: “Mos u gridni tash para Meje, se Unë më parë ju tërhoqa vërejtjen"},{"number":29,"text":"te Unë nuk ndryshon fjala (vendimi) dhe Unë nuk jam zullumqar për robërit”"},{"number":30,"text":"(Përkujto) Ditën kur Ne Xhehennemit i themi: “A je mbushur?” E, ai thotë: “A ka ende?”"},{"number":31,"text":"Ndërsa besimtarëve të ruajtur Xhenneti u afrohet krejt afër"},{"number":32,"text":"Kjo është ajo që u premtohet për secilin që pendohet dhe që e ruan besën e dhënë"},{"number":33,"text":"Për secilin që i është frikësuar Zotit pa e parë dhe ka qenë i kthyer te Ai me zemër të sinqertë"},{"number":34,"text":"(U thuhet) Hyni në te, të shpëtuar, se kjo është dita e përjetshme"},{"number":35,"text":"Ata aty kanë çka të dëshirojnë, e te Ne ka edhe më shumë"},{"number":36,"text":"E sa e sa brezni para tyre kemi shkatërruar e që ishin më të fortë e më të shkathët se këta (idhujtarët kurejshitë). Ata brodhën andej e këndej nëpër tokë (për t’i ikur vdekjes). Por, a mos gjetën rrugëdalje"},{"number":37,"text":"Në të gjitha këto, për atë që ka mendje të shëndoshë dhe që i ka vënë me vëmendje, ka argumente"},{"number":38,"text":"Ne krijuam qiejt e tokën dhe gjithçka ka ndërmjet tyre brenda gjashtë ditesh dhe Ne nuk ndiem lodhje"},{"number":39,"text":"Po ti (Mumahed) me përballo atë që ata të thonë, para lindjes së diellit dhe para përendimit madhëro e falënderim Zotin tënd"},{"number":40,"text":"Falu për të Tij edhe në një pjesë të natës edhe pas sexhdes (pas namazit farz)"},{"number":41,"text":"Dhe vëni veshin thirrësit kur thërret nga ndonjë vend i afërt"},{"number":42,"text":"Ditën kur e dëgjojnë thirrjen për të vërtetën (ringjalljen), e ajo është dita e daljes (prej varrezave)"},{"number":43,"text":"S’ka dyshim se Ne japim vdekje dhe vetëm te Ne është kthimi i tyre"},{"number":44,"text":"Ditën kur me ata hapet toka e ata nguten (për vendtubim), e ai është një tubim i lehtë për Ne"},{"number":45,"text":"Ne dimë më së miri çka thonë ata, e ti ndaj tyre nuk je ndonjë dhunues, ti këshilloje me këtë Kur’an atë që i ka frikë kërcënimit Tim"}]}