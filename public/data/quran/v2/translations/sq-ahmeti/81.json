{"number":81,"edition":"sq.ahmeti","ayahs":[{"number":1,"text":"Kur dielli të jetë mbështjellur (dhe errësohet)"},{"number":2,"text":"Dhe kur yjet të kenë rënë (e shkapërderdhur)"},{"number":3,"text":"Dhe kur kodrat të kenë udhëtuar (e bërë pluhur në ajër)"},{"number":4,"text":"Dhe kur devetë e shtrenjta të lihen pa bari në fushë"},{"number":5,"text":"Dhe kur egërsirat të jenë bashkuar (tubuar)"},{"number":6,"text":"Dhe kur detet të vlojnë si zjarr i flakruar"},{"number":7,"text":"Dhe kur shpirtrat të jenë bashkuar"},{"number":8,"text":"Dhe kur të pyeten ato vajza të varrosura të gjalla"},{"number":9,"text":"Për çfarë mëkati ato janë mbytur"},{"number":10,"text":"Dhe kur fletushkat të jenë shpaluar"},{"number":11,"text":"Dhe kur qielli të jetë hequr"},{"number":12,"text":"Dhe kur Xhehennemi të jetë ndezur fort"},{"number":13,"text":"Dhe kur Xhenneti të jetë afruar"},{"number":14,"text":"Atëbotë njeriu do të dijë se çka ka ofruar (të mirë ose të keqe)"},{"number":15,"text":"Betohem fuqimisht në yjet që tërhiqen (ditën, e ndriçojnë natën)"},{"number":16,"text":"Që udhëtojnë e fshihen (si dreni në strofkë)"},{"number":17,"text":"Pasha natën kur ajo ia beh me errësirë"},{"number":18,"text":"Pasha agimin kur ia shkrep"},{"number":19,"text":"S’ka dyshim se ai (Kur’ani) është thënie e të dërguarit fisnik (që e pranoi prej Zotit)"},{"number":20,"text":"Që është i fortë dhe që ka vend të lartë te Zoti i Arshit"},{"number":21,"text":"Që është i respektuar atje (në mesin e engjëjve) dhe besnik"},{"number":22,"text":"Nuk është i marrë shoku juaj (Muhammedi)"},{"number":23,"text":"Dhe se ai e pat parë atë (Xhibrilin) në horizontin e qartë lindor"},{"number":24,"text":"Dhe ai nuk është që në të fshehtën (shpalljen) ka dyshim (ose ua lë mangu)"},{"number":25,"text":"Dhe ai (Kur’ani) nuk është thënie e djallit të mallkuar"},{"number":26,"text":"Pra, ku jeni, kah shkoni"},{"number":27,"text":"Ai (Kur’ani) s’është tjetër pos këshillë për njerëzit"},{"number":28,"text":"Për atë nga mesi juaj që dëshiron të gjendet në të vërtetën"},{"number":29,"text":"Po ju nuk mundeni, por vetëm nëse dëshiron All-llahu, Zoti i botëve"}]}