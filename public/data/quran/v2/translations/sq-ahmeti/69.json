{"number":69,"edition":"sq.ahmeti","ayahs":[{"number":1,"text":"Momenti i katastrofës së përgjithshme (kijameti)"},{"number":2,"text":"ç’është kijameti"},{"number":3,"text":"çka të mësoi ty se ç’është kijameti"},{"number":4,"text":"Themudi dhe Adi përgënjeshtruan tronditjen (kijametin)"},{"number":5,"text":"Sa i përket Themudit, ata u shkatërruan me krismë të tmerrshme"},{"number":6,"text":"Ndërsa Adi është shkatërruar me një erë të fortë, të pakufishme"},{"number":7,"text":"Atë Ai e lëshoi kundër tyre shtatë net e tetë ditë rresht, kur shihje njerëzit në to të rrëzuar si të ishi trupa hurmash të zgavëruara"},{"number":8,"text":"A e sheh prej tyre ndonjë që ka mbetur"},{"number":9,"text":"Erdhi faraoni dhe ata që ishin para tij si dhe të përmbysurit (fshatrat e popullit të Lutit), me punë të gabuara"},{"number":10,"text":"Ata kundërshtuan të dërguarin e Zotit të tyre, e Ai i dënoi ata me një dënim edhe më të madh (prej dënimeve të mëparshëm)"},{"number":11,"text":"Pasi që uji pat vërshuar, Ne ju bartëm në anije"},{"number":12,"text":"Për ta bërë atë (ngjarje) përkujtim për ju dhe për ta ruajtur atë veshët që janë përkujtues"},{"number":13,"text":"E kur të fryhet në surë një e fryeme"},{"number":14,"text":"Dhe të ngrihen toka e kodrat e t’i mëshojnë njëra-tjetrës me një të goditur"},{"number":15,"text":"Në aë kohë ndodh e vërteta (kijameti)"},{"number":16,"text":"E qielli çahet, pse ai atë ditë është i raskapitur"},{"number":17,"text":"Dhe engjëjt qëndrojnë në skajet (anët) e tij, e atë ditë, tetë (engjëj) e bartin mbi vete Arshin e Zotit tënd"},{"number":18,"text":"Atë ditë ju do të ekspozoheni (para Zotit), duke mos mbetur fshehtë asnjë sekret juaji"},{"number":19,"text":"Kujt t’i jepet libri i vet nga e djathta e tij, ai do të thotë: “O ju, qe, lexonie librin tim!”"},{"number":20,"text":"Unë kam qenë i bindur se do të jap llogarinë time"},{"number":21,"text":"Dhe ai atëherë është në një jetë të kënaqshme"},{"number":22,"text":"Në një Xhennet të lartë"},{"number":23,"text":"Pemët e tij i ka krejt afër"},{"number":24,"text":"(E thuhet) Hani e pini shijshëm, ngase në ditët e kaluara ju e përgatitët këtë"},{"number":25,"text":"Ndërkaq, kujt i jepen librat e veta nga e majta, ai thotë: “O i mjeri unë, të mos më jepej fare libri im"},{"number":26,"text":"Dhe të mos dijsha fare se çka është llogaria ime"},{"number":27,"text":"Ah, sikur të kishte qenë ajo (vdekja e parë) mbarim i amshueshëm për mua"},{"number":28,"text":"Pasuria ime nuk më bëri fare dobi"},{"number":29,"text":"U hoq prej meje çdo kompetencë imja"},{"number":30,"text":"U thuhet zebanive: Kapnie atë, vënja prangat"},{"number":31,"text":"Pastaj atë shtinie në Xhehennem"},{"number":32,"text":"Mandej, lidhne atë me një zingjirë të gjatë shtatëdhjetë kutë"},{"number":33,"text":"Pse ai ka qenë që nuk besoi All-llahun e madhëruar"},{"number":34,"text":"Ai nuk nxiste për t’i ushqyer të varfërit"},{"number":35,"text":"Ai sot nuk ka këtu ndonjë mik"},{"number":36,"text":"As ushqim tjetër përveç të të shplarave"},{"number":37,"text":"Që atë nuk e ha kush, pos mëkatarëve"},{"number":38,"text":"Pra Unë betohem në atë që e shihni"},{"number":39,"text":"Edhe në atë që nuk e shihni"},{"number":40,"text":"Se me të vërtetë ai (Kur’ani) është fjalë (e Zotit) që e lexon i dërguari i ndershëm"},{"number":41,"text":"Ai nuk është fjalë e ndonjë poeti, po ju nuk besoni"},{"number":42,"text":"Nuk është as fjalë e ndonji falltori, po ju nuk besoni"},{"number":43,"text":"Është zbritje prej Zotit të botëve"},{"number":44,"text":"Sikur të trillonte ai (Muhammedi) për Ne ndonjë fjalë"},{"number":45,"text":"Ne do ta kapim atë me fuqinë Tonë"},{"number":46,"text":"E pastaj do t’ia këputnim atij arterien e zemrës"},{"number":47,"text":"Askush prej jush nuk do të mund të ndërhynte për mbrojtjen e tij"},{"number":48,"text":"Ai (kur’ani) është këshillë për të ruajturit"},{"number":49,"text":"S’ka dyshim se Ne dijmë që prej jush ka qe e përgënjeshtrojnë"},{"number":50,"text":"Ai (Kur’ani) njëmend do të jetë dëshprim për jobesimtarët"},{"number":51,"text":"Ai është e vërtetë bindëse"},{"number":52,"text":"Andaj, ti lartësoje nga të metat Zotin tënd të madhëruar"}]}