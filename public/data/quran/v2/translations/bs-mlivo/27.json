{"number":27,"edition":"bs.mlivo","ayahs":[{"number":1,"text":"Ta. Sin. To su znaci Kur'ana i Kitaba jasnog"},{"number":2,"text":"Upute i radosne vijesti vjernicima"},{"number":3,"text":"Onima koji obavljaju salat i daju zekat, a oni su u Ahiret uvjereni"},{"number":4,"text":"Uistinu, oni koji ne vjeruju u Ahiret, uljepšali smo im djela njihova, pa oni lutaju"},{"number":5,"text":"To su oni koji će imati zlu kaznu i oni će na Ahiretu (baš) oni biti gubitnici"},{"number":6,"text":"A uistinu, ti primaš Kur'an od Mudrog, Znalca"},{"number":7,"text":"Kad reče Musa porodici svojoj: \"Uistinu, ja sam opazio vatru; donijet ću vam od nje vijest ili ću vam donijeti plamenu baklju, da biste se vi ogrijali"},{"number":8,"text":"Pa pošto njoj dođe, bi pozvan: \"Blagoslovljen je ko je u vatri i ko je oko nje! I neka je slava Allahu, Gospodaru svjetova"},{"number":9,"text":"O Musa! Uistinu! To sam Ja, Allah, Moćni, Mudri"},{"number":10,"text":"I baci štap svoj!\" Pa pošto ga vidje da vijuga kao da je on džinn, okrenu se bježeći i ne obazirući se: \"O Musa! Ne boj se! Uistinu, kod Mene se ne plaše izaslanici"},{"number":11,"text":"Izuzev ko učini zulm, zatim zamijeni dobrim poslije zla, pa uistinu, Ja sam Oprosnik, Milosrdni"},{"number":12,"text":"I zavuci ruku svoju u njedra svoja, izaći će bijela, bez ozljede! (Jedan) od devet znakova za faraona i narod njegov. Uistinu, oni su narod grješnika"},{"number":13,"text":"Pa pošto im dođoše znakovi Naši vidljivi, rekoše: \"Ovo je sihr očiti"},{"number":14,"text":"I zanijekaše ih - a bile su u njih uvjerene duše njihove - nepravedno i oholo. Pa pogledaj kakav je bio kraj mufsida"},{"number":15,"text":"I doista smo dali Dawudu i Sulejmanu znanje, a govorili su: \"Hvala Allahu koji nas je odlikovao nad mnogima od Njegovih robova vjernika"},{"number":16,"text":"I naslijedi Sulejman Dawuda i reče: \"O ljudi! Naučeni smo govoru ptičijem i dato nam je od svake stvari. Uistinu, ovo je ta blagodat očita"},{"number":17,"text":"I skupiše se Sulejmanu vojske njegove od džinna i ljudi, i ptice - a oni raspoređeni"},{"number":18,"text":"Dok, kad dođoše dolini mrava, reče mrav: \"O mravi! Uđite u nastambe svoje (da) vas ne zgnječi Sulejman i vojske njegove, a oni ne opaze"},{"number":19,"text":"Tad se nasmiješi zasmijan govorom njegovim i reče: \"Gospodaru moj! Potakni me da zahvaljujem na blagodati Tvojoj koju si podario meni i roditeljima mojim, i da radim dobro koje će Te zadovoljiti, i daj mi da uđem milošću Tvojom među robove Tvoje dobre"},{"number":20,"text":"I pretraži ptice, pa reče: \"Šta mi je? Ne vidim pupavca, ili je među odsutnima"},{"number":21,"text":"Sigurno ću ga kazniti kaznom žestokom, ili ću ga sigurno preklati ili će mi sigurno dati dokaz jasan"},{"number":22,"text":"Pa se (pupavac) zadrža nedugo, te reče: \"Obuhvatio sam ono šta nisi obuhvatio (znanjem), i donio ti iz Sabe vijest sigurnu"},{"number":23,"text":"Uistinu! Ja sam našao ženu (koja) vlada njima, i (kojoj) je dato od svake stvari, a ona ima prijestolje veličanstveno"},{"number":24,"text":"Našao sam nju i narod njen padaju na sedždu Suncu mimo Allaha, a uljepšao im je šejtan djela njihova, te ih okrenuo od puta, pa se oni ne upućuju"},{"number":25,"text":"Da ne padaju na sedždu Allahu Koji izvodi skriveno u nebesima i Zemlji, i zna šta krijete i šta objelodanjujete"},{"number":26,"text":"Allah je - nema boga osim Njega - Gospodar Arša veličanstvenog"},{"number":27,"text":"(Sulejman) reče: \"Vidjećemo da li istinu govoriš ili si od lažaca"},{"number":28,"text":"Odnesi ovo moje pismo, pa im ga baci, zatim se okreni od njih i vidi šta vraćaju"},{"number":29,"text":"(Bilkis) reče: \"O uglednici! Uistinu meni - meni je bačeno pismo plemenito"},{"number":30,"text":"Uistinu, ono je od Sulejmana, i uistinu ono je: 'U ime Allaha, Milostivog, Milosrdnog"},{"number":31,"text":"Ne uzdižite se nada mnom i dođite mi pokorni"},{"number":32,"text":"Reče: \"O velikani! Izjasnite mi se o stvari mojoj, neću biti donosilac odluke, dok mi ne posvjedočite"},{"number":33,"text":"Rekoše: \"Mi smo posjednici moći i posjednici sile žestoke, a komanda je do tebe; zato gledaj šta ćeš narediti"},{"number":34,"text":"Reče: \"Uistinu, kad kraljevi uđu u grad, unerede ga i učine ugledne stanovnike njegove poniznim, i tako (uvijek) rade"},{"number":35,"text":"I uistinu, ja ću im poklon poslati, te ću vidjeti s čim se vraćaju izaslanici"},{"number":36,"text":"Pa pošto (izaslanik) dođe Sulejmanu, (Sulejman) reče: \"Zar da mi pružite bogatstvo? Pa ono što mi je dao Allah bolje je od onog šta je dao vama. Naprotiv, vi s poklonom svojim likujete"},{"number":37,"text":"Vrati se njima. Pa sigurno ćemo im doći s vojskama, neće oni imati moći nad njima, i sigurno ćemo ih protjerati iz nje ponižene, i oni će biti prezreni"},{"number":38,"text":"Reče: \"O velikani! Koji od vas će mi donijeti prijesto njen, prije no što mi dođu pokorni"},{"number":39,"text":"Reče Ifrit od džinna: \"Ja ću ti ga donijeti prije no što ustaneš sa mjesta svog. A uistinu, ja sam za to jak, pouzdan"},{"number":40,"text":"Onaj kod kojeg je znanje iz Knjige, reče: \"Ja ću ti ga donijeti prije no što ti se vrati treptaj tvoj.\" Pa pošto ga vidje kod sebe postavljenog, (Sulejman) reče: \"Ovo je iz blagodati Gospodara mog, da bi me iskušao - zahvaljujem li ili ne zahvaljujem. A ko zahvaljuje, pa samo zahvaljuje za dušu svoju; a ko poriče - pa uistinu! Gospodar moj je Neovisni, Plemeniti"},{"number":41,"text":"Reče: \"Prerušite za nju prijesto njen! Vidjećemo da li će se uputiti ili će biti od onih koji se ne upućuju"},{"number":42,"text":"Pa pošto ona dođe, bi rečeno: \"Je li ovakav prijesto tvoj?\" Reče: \"Kao da je to on.\" A nama je dato znanje prije nego njoj i muslimani smo"},{"number":43,"text":"A spriječilo je nju ono šta je obožavala mimo Allaha. Uistinu, ona je bila iz naroda nevjernika"},{"number":44,"text":"Bi joj rečeno: \"Uđi u dvoranu!\" Pa pošto je vidje, pomisli to je pučina, i odgoli potkoljenice svoje. Reče (Sulejman): \"Uistinu, to je dvorana staklima popločana.\" Reče (ona): \"Gospodaru moj! Uistinu, ja sam učinila zulm duši svojoj i predajem se sa Sulejmanom Allahu, Gospodaru svjetova"},{"number":45,"text":"I doista smo Semudu poslali brata njihovog Saliha: \"Obožavajte Allaha!\" Tad gle! Oni dvije skupine (koje) se prepiru"},{"number":46,"text":"Reče: \"O narode moj! Zašto požurujete zlo prije dobrog? Zašto ne tražite oprost od Allaha, da bi vam se ukazala milost"},{"number":47,"text":"Rekoše: \"Slutimo s tobom i s onim ko je s tobom, zlo.\" Reče: \"Zloslutnost vaša je kod Allaha. Naprotiv, vi ste narod koji se iskušava"},{"number":48,"text":"I bilo je u gradu devet osoba, fesad su činili na Zemlji, a nisu sređivali"},{"number":49,"text":"Rekoše: \"Zakunite se Allahom, (da) ćemo sigurno srediti njega i porodicu njegovu noću, zatim ćemo sigurno reći prijatelju njegovom: 'Nismo prisustvovali uništenju porodice njegove, a uistinu, mi smo istiniti"},{"number":50,"text":"A pleli su spletku i pleli smo spletku, a oni ne opaziše"},{"number":51,"text":"Pa pogledaj kakav je bio kraj spletke njihove, da smo Mi uništili njih i narod njihov, sve"},{"number":52,"text":"Pa to su kuće njihove, puste zbog toga što su činili zulm. Uistinu, u tome je znak za ljude koji znaju"},{"number":53,"text":"I spasili smo one koji su vjerovali i bojali se"},{"number":54,"text":"I Luta! Kad reče narodu svom: \"Zar ćete činiti razvrat, a vi gledate"},{"number":55,"text":"Zar vi uistinu ljudima dolazite strašću, mimo žena? Naprotiv, vi ste narod koji ne zna"},{"number":56,"text":"Pa odgovor naroda njegovog je bio jedino što rekoše: \"Istjerajte porodicu Lutovu iz naselja vašeg! Uistinu, oni su ljudi koji se čiste"},{"number":57,"text":"Tad spasismo njega i porodicu njegovu, izuzev žene njegove. Odredili smo za nju da bude od zaostalih"},{"number":58,"text":"I izlili na njih kišu. Pa zle li kiše opomenutih"},{"number":59,"text":"Reci: \"Hvala Allahu i selam neka je robovima Njegovim koje je odabrao!\" Da li je Allah bolji ili ono šta (Mu) pridružuju"},{"number":60,"text":"Zar (nije bolji) Ko je stvorio nebesa i Zemlju, i spušta vam s neba vodu - pa damo da njome izniknu vrtovi krasni? Nije za vas (moguće) da učinite da izraste drveće njihovo. Ima li bog uz Allaha? Naprotiv, oni su ljudi koji izjednačuju"},{"number":61,"text":"Zar (nije bolji) Ko je učinio Zemlju staništem, i načinio kroz nju rijeke, i načinio na njoj planine stabilne, i načinio između dva mora barijeru? Ima li bog uz Allaha? Naprotiv, većina njih ne zna"},{"number":62,"text":"Zar (nije bolji) Ko odgovara nevoljniku kad Ga priziva, i otklanja zlo i čini vas halifama Zemlje? Ima li bog uz Allaha? Malo što se poučavate"},{"number":63,"text":"Zar (nije bolji) Ko vas vodi u tminama kopna i mora, i Ko šalje vjetrove kao radosne vijesti ispred milosti Njegove? Ima li bog uz Allaha? Uzvišen neka je Allah od onog šta pridružuju"},{"number":64,"text":"Zar (nije bolji) Ko je počeo stvaranje zatim ga ponavlja, i Ko vas opskrbljuje s neba i Zemlje? Ima li bog uz Allaha? Reci: \"Donesite dokaz vaš, ako ste istiniti"},{"number":65,"text":"Reci: \"Onaj ko je na nebesima i Zemlji ne zna nevidljivo, izuzev Allah, i ne opažaju kad će biti podignuti"},{"number":66,"text":"Naprotiv! Seže li znanje njihovo u Ahiret? Naprotiv, oni su u sumnji o njemu. Naprotiv, oni su o njemu slijepci"},{"number":67,"text":"I govore oni koji ne vjeruju: \"Hoćemo li kad budemo prah, mi i očevi naši, hoćemo li uistinu biti izvedeni"},{"number":68,"text":"Doista, ovo nam je obećavano, nama i očevima našim od ranije. Ovo su samo priče ranijih"},{"number":69,"text":"Reci: \"Putujte po Zemlji pa vidite kakav je bio kraj prestupnika"},{"number":70,"text":"I ne žalosti se nad njima, i ne budi u tjeskobi zbog onog šta spletkare"},{"number":71,"text":"A govore: \"Kad će ovo obećanje, ako istinu govorite"},{"number":72,"text":"Reci: \"Možda vas slijedi dio onog šta požurujete"},{"number":73,"text":"A uistinu, Gospodar tvoj je Vlasnik blagodati nad ljudima, međutim, većina njih ne zahvaljuje"},{"number":74,"text":"I uistinu, Gospodar tvoj zna šta kriju grudi njihove, a šta objelodanjuju"},{"number":75,"text":"I nema ništa skriveno na nebu i Zemlji, a da nije u Knjizi jasnoj"},{"number":76,"text":"Uistinu, ovaj Kur'an kazuje sinovima Israilovim većinom o onom u čemu se oni razilaze"},{"number":77,"text":"I uistinu, on je Uputa i milost vjernicima"},{"number":78,"text":"Uistinu! Gospodar tvoj će presuditi među njima sudom Svojim, a On je Moćni, Znalac"},{"number":79,"text":"Zato se pouzdaj u Allaha, uistinu si ti na Istini jasnoj"},{"number":80,"text":"Uistinu, ti nećeš pročuti mrtve, niti ćeš učiniti da čuju gluhi poziv, kad se okrenu bježeći"},{"number":81,"text":"I nisi ti vodič slijepcima iz zablude njihove. Pročut ćeš samo onog ko vjeruje u ajete Naše, ta oni su muslimani"},{"number":82,"text":"I kad padne Riječ na njih, izvešćemo im životinju iz Zemlje, (koja) će im govoriti da ljudi u znakove Naše nisu uvjereni"},{"number":83,"text":"A na Dan kad od svake umme saberemo skupinu, od onog ko je poricao ajete Naše, tad će oni biti raspoređeni"},{"number":84,"text":"Dok, kad dođu, reći će: \"Jeste li poricali ajete Moje, a niste ih obuhvatili znanjem? Šta ste to radili"},{"number":85,"text":"I past će na njih Riječ što su činili zulm, pa oni neće govoriti"},{"number":86,"text":"Zar ne vide da smo mi načinili noć da se smire u njoj, a dan (da daje) vidljivost? Uistinu, u tome su znaci za ljude koji vjeruju"},{"number":87,"text":"A na Dan kad se puhne u sur, pa se prestraši ko je u nebesima i ko je na Zemlji, izuzev koga htjedne (izuzeti) Allah, a svi će doći Njemu ponizni"},{"number":88,"text":"I vidiš planine, misliš nepokretne su, a one se kreću kretanjem oblaka. Djelovanje je Allaha Koji je usavršio svaku stvar. Uistinu! On je o onom šta činite Obaviješteni"},{"number":89,"text":"Ko donese dobro djelo, pa on će od njega imati bolje i oni će od straha Tog dana biti sigurni"},{"number":90,"text":"A ko donese zlodjelo, pa baciće se lica njihova u vatru. Da li ćete biti plaćeni, osim kako ste radili"},{"number":91,"text":"Samo mi je naređeno da obožavam Gospodara ovog grada, koji ga je posvetio, a Njegova je svaka stvar; i naređeno mi je da budem od muslimana"},{"number":92,"text":"I da učim Kur'an. Pa ko se uputi, pa samo se upućuje za dušu svoju; a ko zaluta, tad reci: \"Ja sam samo od opominjača"},{"number":93,"text":"I reci: \"Hvala Allahu, pokazaće vam znakove Svoje pa ćete ih prepoznati.\" A nije Gospodar tvoj nehajan prema onom šta radite"}]}