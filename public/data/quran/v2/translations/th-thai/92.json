{"number":92,"edition":"th.thai","ayahs":[{"number":1,"text":"ขอสาบานด้วยเวลากลางคืน เมื่อมันปกคลุม"},{"number":2,"text":"และด้วยเวลากลางวันเมื่อมันประกายแสง"},{"number":3,"text":"และด้วยผู้ที่ทรงบังเกิดเพศชาย และเพศหญิง"},{"number":4,"text":"แท้จริงการงานของพวกเจ้านั้นย่อมแตกต่างกันอย่างแน่นอน"},{"number":5,"text":"ส่วนผู้ที่บริจาคและยำเกรง (อัลลอฮฺ)"},{"number":6,"text":"และเชื่อมั่นในสิ่งที่ดี"},{"number":7,"text":"เราก็จะให้เขาได้รับความสะดวกอย่างง่ายดาย"},{"number":8,"text":"และส่วนผู้ที่ตระหนี่ และถือว่ามีพอเพียงแล้ว"},{"number":9,"text":"และปฏิเสธสิ่งที่ดีงาม"},{"number":10,"text":"เราก็จะให้เขาได้รับความลำบากอย่างง่ายดาย"},{"number":11,"text":"และทรัพย์สมบัติของเขาจะไม่อำนวยประโยชน์แก่เขาได้ เมื่อเขาตกไปในเหวนรก"},{"number":12,"text":"แท้จริงหน้าที่ของเรานั้นคือให้การชี้แนะทาง"},{"number":13,"text":"และแท้จริงปรโลกและโลกนี้เป็นของเรา"},{"number":14,"text":"ดังนั้นข้าขอเตือนพวกเจ้าถึงไฟที่ลุกโซน"},{"number":15,"text":"ไม่มีผู้ใดจะเข้าไปในเผาไหม้ในมัน นอกจากคนเลวทรามที่สุด"},{"number":16,"text":"คือผู้ที่ปฏิเสธและผินหลังให้"},{"number":17,"text":"และส่วนผู้ที่ยำเกรงยิ่งนั้นจะถูกปลีกตัวให้ห่างไกลจากมัน"},{"number":18,"text":"ซึ่งเขาบริจาคทรัพย์สินของเขาเพื่อขัดเกลาตนเอง"},{"number":19,"text":"และที่เขานั้นไม่มีบุญคุณแก่ผู้ใดที่บุญคุณนั้นจะถูกตอบแทน"},{"number":20,"text":"นอกจากว่าเพื่อแสวงความโปรดปรานจากพระเจ้าของเขาผู้ทรงสูงส่งเท่านั้น"},{"number":21,"text":"และเขาก็จะพึงพอใจ"}]}