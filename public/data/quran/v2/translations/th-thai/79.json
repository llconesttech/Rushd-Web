{"number":79,"edition":"th.thai","ayahs":[{"number":1,"text":"ขอสาบานด้วย (มะลาอิกะฮฺ) ผู้ฉุดกระชาก (วิญญาณของผู้ปฏิเสธศรัทธา) อย่างแรง"},{"number":2,"text":"ขอสาบานด้วย (มะลาอิกะฮฺ) ผู้ชัก (วิญญาณของผู้ศรัทธา) อย่างแผ่วเบา"},{"number":3,"text":"ขอสาบานด้วย (มะลาอิกะฮฺ) ที่แหวกว่ายในท้องนภากาศ"},{"number":4,"text":"แล้วพวกเขา (มะลาอิกะฮฺ) ผู้รีบรุดหน้าไปอย่างว่องไว"},{"number":5,"text":"แล้วพวกเขา (มะลาอิกะฮฺ) ผู้บริหารกิจการ"},{"number":6,"text":"วันซึ่งการเป่าสังข์ครั้งแรกทำให้สั่นสะเทือน"},{"number":7,"text":"การเป่าสังข์ครั้งสองจะติดตามมา"},{"number":8,"text":"ในวันนั้นดวงจิตทั้งหลายจะตระหนก"},{"number":9,"text":"สายตาของพวกเขาจะละห้อย"},{"number":10,"text":"พวกเขาจะกล่าวว่า พวกเราจะถูกให้กลับไปอยู่ในสภาพเดิมอีกกระนั้นหรือ"},{"number":11,"text":"เมื่อเราได้กลายเป็นกระดูกที่ผุแล้วกระนั้นหรือ"},{"number":12,"text":"พวกเขากล่าวว่า ถ้าเป็นเช่นนั้นก็เป็นการกลับไปที่ขาดทุน"},{"number":13,"text":"ความจริงมันเป็นเพียงเสียงก้อนครั้งเดียวเท่านั้น"},{"number":14,"text":"แล้วเมื่อนั้นพวกเขาก็จะออกมายังที่ราบโล่ง"},{"number":15,"text":"เรื่องราวของมูซาได้มาถึงได้มาถึงเจ้าแล้วมิใช่หรือ"},{"number":16,"text":"ขณะที่พระเจ้าของเขาทรงเรียกเขาที่หว่างหุบเขาฏวาอันบริสุทธิ์"},{"number":17,"text":"เจ้าจงไปหาฟิรเอานฺ เพราะเขาละเมิดฝ่าฝืน"},{"number":18,"text":"แล้วจงกล่าวว่า ท่านประสงค์จะซักฟอกไหม"},{"number":19,"text":"และจะให้ฉันนำท่านไปสู่พระเจ้าของท่านไหม ? เพื่อท่านจะได้ยำเกรง"},{"number":20,"text":"แล้วมูซาก็แสดงให้เขาเห็นสัญญาณอันยิ่งใหญ่"},{"number":21,"text":"แต่เขาได้ปฏิเสธและดื้นดัน"},{"number":22,"text":"แล้วเขาก็ผินหลังกลับหนีออกไปอย่างเร็ว"},{"number":23,"text":"แล้วเขาก็ได้เรียกชุมนุม แล้วประกาศออกไป"},{"number":24,"text":"แล้วกล่าวว่า ฉันคือพระเจ้าสูงสุดของพวกท่าน"},{"number":25,"text":"ดังนั้นอัลลอฮฺจึงคร่าเขาเป็นการลงโทษที่เป็นแบบอย่างทั้งในปรโลกและในโลกนี้"},{"number":26,"text":"แท้จริงในการนี้ย่อมเป็นข้อเตือนใจสำหรับผู้ยำเกรงของอัลลอฮฺ"},{"number":27,"text":"พวกเจ้าลำบากยิ่งในการสร้างกระนั้นหรือ ? หรือว่าชั้นฟ้าที่พระองค์ทรงสร้างมัน"},{"number":28,"text":"พระองค์ทรงยกให้มันสูงขึ้นแล้วทรง ทำให้มันสมบูรณ์"},{"number":29,"text":"และทรงทำให้กลางคืนของมันมืดทึบ และทรงทำให้ความสว่างของมันออกมา"},{"number":30,"text":"และหลังจากนั้นทรงทำให้แผ่นดินเป็นพื้นราบเรียบ"},{"number":31,"text":"ทรงให้ออกมาจากแผ่นดินเป็นน้ำของมัน และทุ่งหญ้าของมัน"},{"number":32,"text":"ส่วนเทือกเขานั้นทรงทำให้มันมั่นคง"},{"number":33,"text":"ทั้งหมดนี้เป็นปัจจัยยังชีพสำหรับพวกเจ้า และสำหรับปศุสัตว์ของพวกเจ้า"},{"number":34,"text":"ดังนั้นเมื่อความหายนะอันใหญ่หลวงได้เกิดขึ้น"},{"number":35,"text":"เป็นวันที่มนุษย์จะนึกถึงสิ่งที่เขาได้ขวนขวายไว้"},{"number":36,"text":"และนรกหรือเปลวไฟจะถูกเผยให้แก่ผู้ที่มองมัน"},{"number":37,"text":"ส่วนผู้ที่ละเมิดฝ่าฝืนนั้น"},{"number":38,"text":"และเขาได้เลือกเอาการมีชีวิตอยู่ในโลกนี้"},{"number":39,"text":"ดังนั้นนรกหรือเปลวไฟคือที่พำนักของเขา"},{"number":40,"text":"และส่วนผู้ที่หวาดหวั่นต่อการยืนเบื้องหน้าพระเจ้าของเขา และได้หน่วงเหนี่ยวจิตใจจากกิเลสต่ำ"},{"number":41,"text":"ดังนั้นสวนสวรรค์ก็จะเป็นที่พำนักของเขา"},{"number":42,"text":"พวกเขาจะถามเจ้าถึงยามอวสาน (วันกิยามะฮฺ) ว่า เมื่อใดเล่ามันจะเกิดขึ้น"},{"number":43,"text":"ด้วยเหตุอันใดเจ้าจึงชอบกล่าวถึงมันนัก"},{"number":44,"text":"ยังพระเจ้าของเจ้าเท่านั้นคือวาระ"},{"number":45,"text":"ความจริงเจ้าเป็นแต่เพียงผู้ตักเตือนแก่คนที่หวาดหวั่นมัน (วันกิยามะฮฺ) เท่านั้น"},{"number":46,"text":"วันที่พวกเขาจะเห็นมัน (วันกิยามะฮฺ) ประหนึ่งว่าพวกเขามิได้พำนักอยู่โลกนี้เว้นแต่เพียงชั่วครู่หนึ่งของยามเย็นและยามเช้าของมันเท่านั้น"}]}