{"number":84,"edition":"th.thai","ayahs":[{"number":1,"text":"เมื่อชั้นฟ้าได้แตกแยกออก"},{"number":2,"text":"และมันได้เชื่อฟังพระเจ้าของมันและมันจำต้องกระทำเช่นนั้น"},{"number":3,"text":"และเมื่อแผ่นดินถูให้แผ่กว้าง"},{"number":4,"text":"และมันได้ปลดเปลื้องสิ่งที่อยู่ในมันออกมา และมันก็ว่างเปล่า"},{"number":5,"text":"และมันได้เชื่อฟังพระเจ้าของมัน และมันจำต้องกระทำเช่นนั้น"},{"number":6,"text":"โอ้มนุษย์เอ๋ย แท้จริงเจ้าต้องพากเพียรไปสู่พระเจ้าของเจ้าอย่างทรหดอดทนแล้วเจ้าจึงจะพบพระองค์"},{"number":7,"text":"ส่วนผู้ที่ถูกยื่นบันทึกของเขาให้ทางเบื้องขวาของเขา"},{"number":8,"text":"เขาก็จะถูกชำระสอบสวนอย่างง่ายดาย"},{"number":9,"text":"และเขาจะกลับไปยังครอบครัวของเขาด้วยความดีใจ"},{"number":10,"text":"และส่วนผู้ที่ถูกยื่นบันทึกของเขาให้ทางเบื้องหลังของเขา"},{"number":11,"text":"แล้วเขาก็จะร้องเรียกหาความหายนะ"},{"number":12,"text":"และเขาจะเข้าไปในเปลวเพลิง"},{"number":13,"text":"แท้จริงเขา (ในโลกดุนยา) เคยว่าเริงอยู่กับครอบครัวของเขา"},{"number":14,"text":"แท้จริงเขาคิดว่าเขาจะไม่กลับมา (หาอัลลอฮฺ) อีกเป็นอันขาด"},{"number":15,"text":"พึงรู้เถิดว่า แท้จริงพระเจ้าของเขาทรงสอดส่องเขาอยู่เสมอ"},{"number":16,"text":"ข้าขอยืนยันการสาบานด้วยยามตะวันยอแสง"},{"number":17,"text":"และด้วยกลางคืนที่มันรวมให้ชุมนุมกัน"},{"number":18,"text":"และด้วยดวงจันทร์เมื่อมันเต็มดวง"},{"number":19,"text":"แน่นอนพวกเจ้าจะต้องเผชิญกับสภาพหนึ่งหลังจากอีกสภาพหนึ่ง"},{"number":20,"text":"มีอะไรเกิดขึ้นแก่พวกเขา พวกเขาจึงไม่ศรัทธา"},{"number":21,"text":"และเมื่ออัลกุรอานได้ถูกอ่านให้พวกเขาฟัง พวกเขาก็ไม่สุญูด"},{"number":22,"text":"แต่ตรงกันข้ามพวกปฏิเสธศรัทธานั้นพวกเขาไม่ยอมศรัทธา"},{"number":23,"text":"และอัลลอฮฺทรงรู้ดียิ่งในสิ่งที่พวกเขาปิดปังไว้"},{"number":24,"text":"ดังนั้นเจ้า (มุฮัมมัด) จงแจ้งแก่พวกเขาถึงการลงโทษอันเจ็บปวด"},{"number":25,"text":"นอกจากบรรดาผู้ศรัทธาและกระทำความดีทั้งหลาย สำหรับพวกเขาจะได้รับรางวัล (การตอบแทน) อย่างไม่มีสิ้นสุด"}]}