{"number":80,"edition":"th.thai","ayahs":[{"number":1,"text":"เขา (มุฮัมมัด) ทำหน้าบึ้ง และผินหน้าไปทางอื่น"},{"number":2,"text":"เพราะชายตาบอดมาหาเขา"},{"number":3,"text":"และอะไรเล่าที่จะให้เจ้ารู้ หวังว่าเขาจะมาเพื่อซักฟอกจิตใจก็ได้"},{"number":4,"text":"หรือเพื่อรับคำตักเตือน เพื่อที่คำตักเตือนนั้นจะเป็นประโยชน์แก่เขา"},{"number":5,"text":"ส่วนผู้ที่พอเพียงแล้ว"},{"number":6,"text":"เจ้ากลับต้อนรับขับสู้"},{"number":7,"text":"และไม่ใช่หน้าที่ของเจ้า การที่เขาไม่ซักฟอก"},{"number":8,"text":"และส่วนผู้ที่มาหาเจ้าด้วยความพยายาม"},{"number":9,"text":"และเขามีความกลัวเกรง"},{"number":10,"text":"เจ้ากลับเมินเฉย"},{"number":11,"text":"มิใช่เช่นนั้น แท้จริงมันเป็นข้อเตือนใจ"},{"number":12,"text":"ดังนั้นผู้ใดประสงค์ก็ให้รำลึกถึงข้อเตือนใจนั้น"},{"number":13,"text":"ซึ่งมีอยู่ในคัมภีร์อันทรงเกียรติ"},{"number":14,"text":"ที่ได้รับการเทิดทูน ได้รับความบริสุทธิ์"},{"number":15,"text":"ด้วยมือของมลาอิกะฮฺ"},{"number":16,"text":"ผู้ทรงเกียรติ ทรงคุณธรรม"},{"number":17,"text":"มนุษย์นั้นถูกสังหารเสียก็ดี เขาช่างเนรคุณเสียนี่กระไร"},{"number":18,"text":"จากสิ่งใดเล่าพระองค์ทรงบังเกิดเขามา"},{"number":19,"text":"จากเชื้ออสุจิหยดหนึ่งพระองค์ทรงบังเกิดเขา แล้วก็กำหนดสภาวะแก่เขา"},{"number":20,"text":"แล้วพระองค์ก็ทรงแผ้วทางให้สะดวกแก่เขา"},{"number":21,"text":"ต่อมาพระองค์ให้เขาตายไป แล้วให้เขาลงหลุม"},{"number":22,"text":"ครั้นเมื่อพระองค์ทรงประสงค์ ก็ทรงให้เขาฟื้นคืนชีพ"},{"number":23,"text":"มิใช่เช่นนั้น เขามิได้ปฏิบัติในสิ่งที่พระองค์ทรงใช้เขา"},{"number":24,"text":"มนุษย์จงพิจารณาดูอาหารของเขาซิ"},{"number":25,"text":"เราได้หลั่งน้ำฝนลงมามากมายอย่างไร"},{"number":26,"text":"แล้วเราได้แยกแผ่นดินออกไป"},{"number":27,"text":"และเราได้ให้เมล็ดพืชงอกเงยขึ้นจากในแผ่นดิน"},{"number":28,"text":"และองุ่นและพืชผัก"},{"number":29,"text":"และมะกอกและอินทผลัม"},{"number":30,"text":"และเรือกสวนที่หนาทึบ"},{"number":31,"text":"และผลไม้และทุ่งหญ้า"},{"number":32,"text":"ทั้งนี้เพื่อเป็นประโยชน์แก่พวกเจ้าและสัตว์เลี้ยงของพวกเจ้า"},{"number":33,"text":"ครั้นเมื่อเสียงกัมปนาทมาถึง"},{"number":34,"text":"วันที่ผู้คนจะหนีจากพี่น้องของเขา"},{"number":35,"text":"และจากแม่ของเขา และพ่อของเขา"},{"number":36,"text":"และจากภริยาของเขา และลูก ๆ ของเขา"},{"number":37,"text":"สำหรับแต่ละคนในหมู่พวกเขาในวันนั้น มีภาระพอตัวเขาอยู่แล้ว"},{"number":38,"text":"หลายใบหน้าในวันนั้นแจ่มใส"},{"number":39,"text":"หัวเราะดีใจร่าเริง"},{"number":40,"text":"และหลายใบหน้าในวันนั้นมีฝุ่นจับ"},{"number":41,"text":"ความหม่นหมองจะปกคลุมบนใบหน้านั้น"},{"number":42,"text":"ชนเหล่านั้นคือพวกปฏิเสธศรัทธาพวกประพฤติชั่ว"}]}