{"number":100,"edition":"th.thai","ayahs":[{"number":1,"text":"ขอสาบานด้วยม้าที่วิ่งหอบฮัก ๆ"},{"number":2,"text":"แล้วด้วยม้าที่กลีบเท้าของมันตีกับหินจนเกิดประกายไฟ"},{"number":3,"text":"แล้วด้วยม้าที่จู่โจมศัตรูในยามเช้า"},{"number":4,"text":"แล้วมันได้ทำให้ฝุ่นตลบฟุ้งในยามนั้น"},{"number":5,"text":"แล้วมันได้บุกเข้าไปท่ามกลางหมู่ศัตรูในยามนั้น"},{"number":6,"text":"แท้จริงมนุษย์เป็นผู้เนรคุณต่อพระเจ้าของเขา"},{"number":7,"text":"และแท้จริงเขาได้เป็นพยานต่อการนั้นอย่างแน่นอน"},{"number":8,"text":"และแท้จริงเขามีความหวงแหน เพราะรักในทรัพย์สมบัติ"},{"number":9,"text":"เขาไม่รู้ดอกหรือว่า เมื่อสิ่งที่อยู่ในหลุมฝังศพถูกให้ฟื้นขึ้นมา"},{"number":10,"text":"และสิ่งที่อยู่ในหัวอกถูกเผยออก"},{"number":11,"text":"แท้จริงพระเจ้าของพวกเขาในวันนั้น ทรงตระหนักในพวกเขาอย่างแน่นอน"}]}