{"number":26,"edition":"th.thai","ayahs":[{"number":1,"text":"ฏอ ซีน มีม"},{"number":2,"text":"เหล่านี้คือโองการทั้งหลายอันชัดแจ้ง"},{"number":3,"text":"บางทีเจ้า (มุฮัมมัด) เป็นผู้ทำลายชีวิตของเจ้า เพราะพวกเขาไม่เป็นผู้ศรัทธา"},{"number":4,"text":"หากเราประสงค์ เราจะให้มีสัญญาณหนึ่งจากฟากฟ้ามายังพวกเขา แล้วคอของพวกเขาก็ยอมก้มลมต่อมัน"},{"number":5,"text":"และไม่มีข้อตักเตือนใหม่ อันใดจากพระผู้ทรงกรุณาปราณี เว้นแต่พวกเขาจะผินหลังให้กับมัน"},{"number":6,"text":"แล้วแน่นอนพวกเขาได้ปฏิเสธ ดังนั้นข่าวคราวที่พวกเขาเคยเยาะเย้ยมันนั้นก็จะมายังพวกเขา"},{"number":7,"text":"พวกเขามิได้มองไปยังแผ่นดินดอกหรือว่ากี่มากน้อยแล้วที่เราได้ให้มันงอกเงยออกมาจากทุกชนิดที่ดีมีประโยชน์"},{"number":8,"text":"แท้จริงในการนี้ย่อมเป็นสัญญาณหนึ่งอย่างแน่นอน แต่ส่วนมากของพวกเขาไม่เป็นผู้ศรัทธา"},{"number":9,"text":"และแท้จริงพระเจ้าของเจ้านั้น แน่นอนพระองค์เป็นผู้ทรงอำนาจ ผู้ทรงเมตตาเสมอ"},{"number":10,"text":"และจงรำลึก เมื่อพระเจ้าของเจ้าทรงเรียกมูซาว่า จงไปยังหมู่ชนผู้อธรรม"},{"number":11,"text":"คือหมู่ชนของฟิรเอาน์ พวกเขาไม่ยำเกรงดอกหรือ"},{"number":12,"text":"เขา (มูซา)กล่าวว่า โอ้พระเจ้าของฉันแท้จริงฉันกลัวว่า พวกเขาจะปฏิเสธไม่ยอมเชื่อฉัน"},{"number":13,"text":"และหัวอกของฉันจะอึดอัด และลิ้นของฉันจะไม่คล่อง ดังนั้นพระองค์ทรงโปรดส่งฮารูนมาช่วยฉันด้วยเถิด"},{"number":14,"text":"และพวกเขามีข้อกล้าวหาต่อฉัน ดังนั้นฉันกลัวว่าพวกเขาจะฆ่าฉัน"},{"number":15,"text":"พระองค์ตรัสว่า ไม่ดอก! ดังนั้นเจ้าทั้งสองจงไปเถิดพร้อมด้วยสัญญาณทั้งหลาย ของเราแท้จริงเราอยู่กับพวกเจ้า เป็นผู้ฟัง"},{"number":16,"text":"ดังนั้นเจ้าทั้งสองจงไปหาฟิรเอาน์ แล้วจงกล่าวว่าเราเป็นทูตของพระเจ้าแห่งสากลโลก"},{"number":17,"text":"แล้วขอให้ส่งวงศ์วานของอิสรออีลไปพร้อมกับเราเถิด"},{"number":18,"text":"เขา(ฟิรเอาน์) กล่าวว่า เรามิได้เลี้ยงดูเจ้าเมื่อขณะเป็นเด็กอยู่กับพวกเราดอกหรือ? และเจ้าได้อยู่กับเราหลายปี ในช่วงชีวิตของเจ้า"},{"number":19,"text":"และเจ้าได้ทำการกระทำของเจ้าซึ่งเจ้าได้กระทำไปแล้ว และเจ้าเป็นผู้หนึ่งในหมู่ผู้เนรคุณ"},{"number":20,"text":"เขา (มูซา) กล่าวว่า ฉันได้กระทำมันโดยที่ฉันไม่รู้"},{"number":21,"text":"ดังนั้น ฉันได้หนีไปจากพวกท่าน เมื่อฉันกลัวพวกท่านแล้วพระเจ้าของฉันได้ทรงประทานฮิกมะฮ์แก่ฉัน และทรงแต่งตั้งฉันให้เป็นร่อซูลคนหนึ่ง"},{"number":22,"text":"และนี่คือบุญคุณที่ท่านรำเลิกมันต่อฉันโดยท่านทำให้วงศืวานอิสรออีลเป็นทาส"},{"number":23,"text":"ฟิรเอาน์ได้กล่าวว่า “และใครคือพระเจ้าแห่งสากลโลก”"},{"number":24,"text":"เขา(มูซา) กล่าวว่า “พระเจ้าแห่งชั้นฟ้าทั้งหลายและแผ่นดิน และสิ่งที่อยู่ในระหว่างทั้งสอง หากพวกท่านเป็นผู้ศรัทธาเชื่อมัน”"},{"number":25,"text":"เขาได้กล่าวแก่ผู้อยู่รอบ ๆ เขาว่า “พวกท่านได้ยินไหม?”"},{"number":26,"text":"เขา(มูซา)กล่าว่า “พระเจ้าของพวกท่าน และของบรรพบุรุษสมัยก่อน ๆ นั้นด้วย”"},{"number":27,"text":"เขา (ฟิรเอาน์) กล่าวว่า “ทจริงร่อซูลของพวกท่านซึ่งได้ถูกส่งมายังพวกท่านนั้นเป็นคนบ้าอย่างแน่นอน”"},{"number":28,"text":"เขา(มูซา) กล่าวว่า “พระเจ้าแห่งทิศตะวันออกและทิศตะวันตก และสิ่งที่อยู่ในระหว่างทั้งสอง หากพวกท่านใช้สติปัญญาพิจารณา"},{"number":29,"text":"เขากล่าวว่า “หากเจ้ายึดถือพระเจ้าอื่นจากฉัน ฉันจะให้เจ้าอยู่ในหมู่ผู้ต้องขัง”"},{"number":30,"text":"เขา(มูซา) กล่าวว่า “แม้ว่าฉันจะนำสิ่งที่ชัดแจ้งมายังท่านกระนั้นหรือ?”"},{"number":31,"text":"เขากล่าวว่า “ก็จงนำมันมาซิ หากเจ้าเป็นคนจริง”"},{"number":32,"text":"ดังนั้น เขาได้โยนไม่เท้าของเขามันคือ งูอย่าชัดแจ้ง"},{"number":33,"text":"และได้ดึงมือของเขาออกมาเป็นสีขางแก่บรรดาผู้มองดู"},{"number":34,"text":"เขาได้กล่าวแก่ขุนนางชั้นผู้ใหญ่รอบๆ เขาว่า “แท้จริงเขาคนนี้คือนักเล่นกลอย่างช่ำชอง"},{"number":35,"text":"เขาต้องการที่ให้พวกท่านออกจากดินแดนของพวกท่านด้วยเล่ห์กลของเขา ดังนั้นพวกท่านจะชี้แนะประการใด”"},{"number":36,"text":"พวกเขากล่าวว่า “จงหน่วงเหนี่ยวเขาและพี่ชายของเขาไว้ก่อน และจงส่งคนไปตามหัวเมืองให้มาชุมนุมกัน"},{"number":37,"text":"เพื่อที่นักเล่นกลผู้ช่ำชองทุกคนจะได้มาหาท่าน”"},{"number":38,"text":"แล้วบรรดานักเล่นกลได้มาชุมนุมกันตามวันเวลาที่กำหนดไว้"},{"number":39,"text":"และได้มีประกาศแก่มหาชน พวกท่านจะไปร่วมชุมนุมด้วยไหม"},{"number":40,"text":"เพื่อพวกเขาจะได้ตามบรรดานักเล่นกลหากพวกเขาเป็นผู้ชนะ"},{"number":41,"text":"เมื่อพวกนักเล่นกลมาถึง พวกเขากล่าวแก่ฟิรเอาน์ว่า “พวกเราจะมีรางวัลแน่นอนหรือถ้าพวกเราเป็นผู้ชนะ"},{"number":42,"text":"เขากล่าวว่า “ถูกแล้ว และพวกท่านขณะนั้นจะอยู่ในหมู่ผู้ใกล้ชิดอย่างแน่นอน”"},{"number":43,"text":"มูซาได้กล่าวแก่พวกเขาว่า “จงโยนซิสิ่งที่พวกท่านจะต้องโยน”"},{"number":44,"text":"แล้วพวกเขาก็ได้โยนเชือกหลายเส้นของพวกเขาและไม้เท้าหลายอันของพวกเขา และพวกเขากล่าวว่า “ด้วยเกียติยศของฟิรเอาน์แท้จริงเราเป็นผู้ชนะอย่างแน่นอน”"},{"number":45,"text":"ครั้นแล้วมูซาก็ได้โยนไม้เท้าของเขา ณ บัดนั้นมันได้กลืนสิ่งที่พวกเขาได้ลองมันขึ้น"},{"number":46,"text":"พวกนักเล่นกลจึงก้มหัวลงกราบสุญูด"},{"number":47,"text":"พวกเขากล่าวว่า “เราศรัทธาต่อพระเจ้าแห่งสากลโลก”"},{"number":48,"text":"พระเจ้าของมูซา และฮารูน"},{"number":49,"text":"เขากล่าวว่า พวกท่านศรัทธาต่อเขาก่อนที่ฉันจะอนุญาตแก่พวกท่านกระนั้นหรือ? แน่นอนเขาต้องเป็นหัวหน้าของพวกท่านซึ่งได้สอนการเล่นกลแก่พวกท่าน แล้วพวกท่านจะรู้ แน่นอนฉันจะตัดมือของพวกท่านและเท้าของพวกท่านสลับข้างกัน และแน่นอนฉันจะแขวนตรึงไว้ทั้งหมด"},{"number":50,"text":"พวกเขากล่าวว่า ไม่เป็นไรหรอกแท้จริงเรานั้นต้องเป็นผู้กลับไปยังพระเจ้าของเรา"},{"number":51,"text":"แท้จริงเราปรารถนาที่จะให้ พระเจ้าของเราทรงยกโทษแก่เรา เพราะเราเป็นกลุ่มแรกที่เป็นผู้ศรัทธา"},{"number":52,"text":"แลเราได้ดลใจให้มูซาออกเดินทาง ในเวลากกลางคืนพร้อมกันกับปวงบ่าวของข้า แท้จริงพวกเจ้ากำลังถูกติดตาม"},{"number":53,"text":"แล้วฟิรเอาน์ได้ส่งคนไปตามหัวเมืองต่างๆ ให้มาร่วมชุมนุม"},{"number":54,"text":"(และว่า) แท้จริงเขาเหล่านั้นเป็นหมู่ชนส่วนน้อย"},{"number":55,"text":"และแท้จริงพวกเขาทำให้เราเกิดโทษะ"},{"number":56,"text":"และแท้จริงพวกเราทั้งหมดอยู่ในสภาพเตรียมพร้อม"},{"number":57,"text":"ดังนั้น เราได้ให้พวกเขา ออกจากเรือกสวนและลำธารน้ำ"},{"number":58,"text":"และทรัพย์สินอันมากมายหลาย และที่พำนักอันโอ่อ่า"},{"number":59,"text":"เช่นนั้นแหละ และเราได้ให้วงศ์วานอิสรออีล ได้รับมรดกครอบครองมัน"},{"number":60,"text":"แล้วพวกเขา(ฟิรเอาน์) ได้ติดตามพวกเขา(วงศ์วานอิสรออีล) เมื่อเวลาตะวันขึ้น"},{"number":61,"text":"ครั้นเมื่อแต่ละฝ่ายได้มองเห็นกัน พวกพ้องของมูซาได้กล่าวว่า “ท้จริงเราถูกตามทันแล้ว”"},{"number":62,"text":"เขา (มูซา)ได้กล่าวว่า “ไม่หรอก แท้จริงพระเจ้าของฉันทรงอยู่กับฉัน พระองค์ทรงขี้แนะทางแก่ฉัน"},{"number":63,"text":"ดังนั้นเราได้ดลใจมูซาว่า “จงฟาดทะเลด้วยไม้เท้าของเจ้า” แล้วมันก็ได้แยกออก แต่ละข้างมีสภาพเหมือภูเขาใหญ่"},{"number":64,"text":"และเราได้ให้พวกอื่น ให้เข้ามาใกล้ ณ ที่นั้น"},{"number":65,"text":"และเราได้ให้มูซาและผู้ที่ออยู่ร่วมกับเขาทั้งหมดรอดพ้นไป"},{"number":66,"text":"แลเราได้ให้พวกอื่น จมน้ำตาย"},{"number":67,"text":"แท้จริงในการนั้นเป็นสัญญาณอย่างแน่นอน แต่ส่วนมากของพวกเขาไม่เป็นผู้ศรัทธา"},{"number":68,"text":"และแท้จริงพระเจ้าของเจ้านั้น แน่นอนพระองค์เป็นผู้ทรงอำนาจ ผู้ทรงเมตตาเสมอ"},{"number":69,"text":"และจงเล่า เรื่องราวของอิบรอฮีม ให้แก่พวกเขา"},{"number":70,"text":"ขณะที่เขากล่าวแก่บิดาของเขา และพวกพ้องของเขาว่า “พวกท่านเคารพภักดีอะไร?”"},{"number":71,"text":"พวกเขากล่าวว่า “เราเคารพภักดีรูปปั้นแล้วเราจะคงเป็นผู้ยึดมั่นต่อมันตลอดไป”"},{"number":72,"text":"เขา(อิบรอฮีม) กล่าวว่า “เมื่อพวกท่านวิงวอนขอ พวกมันได้ยินพวกท่านหรือ?”"},{"number":73,"text":"“หรือมันให้คุณให้โทษแก่พวกท่านไหม?”"},{"number":74,"text":"พวกเขากล่าวว่า “แต่เราได้พบบรรพบุรุษของเราปฏิบัติกันมาเช่นนั้น”"},{"number":75,"text":"เขากล่าวว่า “พวกท่านไม่เห็นดอกหรือสิ่งที่พวกท่านเคารพภักดีอยู่”"},{"number":76,"text":"ด้วยตัวของพวกท่านเอง และบรรพบุรุษของพวกท่านแต่กาลก่อน"},{"number":77,"text":"แท้จริงพวกเขาคือศัตรูของฉัน นอกจากพระเจ้าแห่งสากลโลก"},{"number":78,"text":"ซึ่งพระองค์ทรงสร้างฉัน แล้วพระองค์ทรงชี้แนะทางแก่ฉัน"},{"number":79,"text":"และพรองค์ทรงประทานอาหารให้ฉันและทรงให้น้ำดื่มแก่ฉัน"},{"number":80,"text":"และเมื่อฉันป่วย ดังนั้นพระองค์ทรงให้ฉันหายป่วย"},{"number":81,"text":"และผู้ทรงให้ฉันตายแล้วทรงให้ฉันมีชีวิต"},{"number":82,"text":"และผู้ที่ฉันหวังว่า จะทรงอภัยแก่ฉันซึ่งความผิดพลาดในวันแห่งการตอบแทน"},{"number":83,"text":"ข้าแต่พระเจ้าของฉัน! ขอพระองค์ทรงประทานความรู้และทรงให้ฉันอยู่รวมกับหมู่คนดีทั้งหลาย"},{"number":84,"text":"และทรงทำให้ฉันได้รับการรำลึกอย่างดีในหมู่ชนรุ่นต่อ ๆ ไป"},{"number":85,"text":"และทรงทำให้ฉันอยู่ในหมู่ผู้รับมรดกแห่งสวนสวรรค์ อันร่มรื่น"},{"number":86,"text":"และทรงประทานอภัยให้แก่บิดาของฉันด้วย แท้จริงเขาอยู่ในหมู่ผู้หลงผิด"},{"number":87,"text":"และทรงอย่าให้ฉันได้รับความอัปยศในวันที่พวกเขาถูกให้ฟื้นคืนชีพ"},{"number":88,"text":"วันที่ทรัพย์สมบัติและลูกหลานจะไม่อำนวยประโยชน์ได้เลย"},{"number":89,"text":"เว้นแต่ผู้มาหาอัลลอฮ์ด้วยหัวใจที่บริสุทธิ์ผ่องใส"},{"number":90,"text":"และสวนสวรรค์จะถูกนำให้มาใกล้แก่บรรดาผู้ยำเกรง"},{"number":91,"text":"และนรกจะถูเผยให้เห็นแก่บรรดาผู้หลงผิดคิดชั่ว"},{"number":92,"text":"และมีเสียงกล่าวแก่พวกเขาว่า ไหนเล่าที่ พวกท่านเคารพภักดี"},{"number":93,"text":"อื่นจากอัลลอฮ์ พวกมันจะช่วยเหลือพวกท่าน หรือจะช่วยตัวมันเองได้ไหม"},{"number":94,"text":"แล้วพวกมันจะถูกโยนทิ่มหัวลงไปในนรกพวกมันและพวก หลงผิด"},{"number":95,"text":"และไพร่พล ของอิบลิสทั้งหมด"},{"number":96,"text":"พวกเขากล่าวขณะที่พวกเขาโต้เถียงกันอยู่ในนั้น"},{"number":97,"text":"ขอสาบานต่ออัลลอฮ์ แท้จริงพวกเราอยู่ในการหลงผิดอย่างชัดแจ้ง"},{"number":98,"text":"ขณะที่พวกเราทำให้พวกเจ้าเท่าเทียมกับพระเจ้าแห่งสากลโลก"},{"number":99,"text":"และไม่มีผู้ใดทำให้พวกเขาหลงผิด นอกจากพวกอาชญากร เท่านั้น"},{"number":100,"text":"ดังนั้นจึงไม่มีผู้ไถ่โทษแก่เรา"},{"number":101,"text":"และไม่มีมิตรผู้รักใคร่ด้วย"},{"number":102,"text":"ฉะนั้น หากเราได้กลับไปสักครั้ง เราก็จะอยู่ในหมู่ผู้ศรัทธา"},{"number":103,"text":"แท้จริงในการนี้ ย่อมเป็นสัญญาณหนึ่งอย่างแน่นอน แต่ส่วนมากของพวกเขา ไม่เป็นผู้ศรัทธา"},{"number":104,"text":"และแท้จริงพระเจ้าของเจ้านั้น แน่นอนพระองค์คือผู้ทรงเดชานุภาพ ผู้ทรงเมตตาเสมอ"},{"number":105,"text":"หมู่ชนของนูห์ ได้ปฏิเสธบรรดาร่อซูล"},{"number":106,"text":"ขณะที่พี่น้องคนหนึ่งของพวกเขาคือ นูห์ ได้กล่าวแก่พวกเขาว่า โอ้พวกท่านไม่ยำเกรงบ้างหรือ"},{"number":107,"text":"แท้จริงฉันคือร่อซูลผู้ซื่อสัตย์สำหรับพวกท่าน"},{"number":108,"text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"number":109,"text":"และฉันมิได้ขอค่าตอบแทนในการนี้จากพวกท่าน ค่าตอบแทนของฉันมิได้มาจากผู้ใดนอกจากพระเจ้าแห่งสากลโลก"},{"number":110,"text":"ดังนั้นจงยำเกรงอัลลอฮ์เถิดและจงเชื่อฟังฉัน"},{"number":111,"text":"พวกเขากล่าวว่า จะให้พวกเราศรัทธาต่อท่านกระนั้นหรือ? ในเมื่อพวกต่ำต้อยเท่านั้นที่เชื่อฟังปฏิบัติตามท่าน"},{"number":112,"text":"เขา (นูห์) กล่าวว่า ฉันไม่มีความรู้อันใดเลยในสิ่งที่พวกเขาปฏิบัติกัน"},{"number":113,"text":"การตอบแทนของพวกเขามิได้อยู่ที่ผู้ใดเลยนอกจากที่พระเจ้าของฉัน หากพวกท่านมีความรู้สึก"},{"number":114,"text":"และฉันจะไม่เป็นผู้ขับไล่บรรดาผู้ศรัทธา"},{"number":115,"text":"ฉันมิใช่ใครอื่นนอกจากเป็นผู้ตักเตือนอันชัดแจ้ง"},{"number":116,"text":"พวกเขากล่าวว่า โอ้นูห์ หากท่านไม่หยุดยั้ง แน่นอนท่านจะอยู่ในหมู่ผู้ถูกขว้างด้วยก้อนหิน"},{"number":117,"text":"เขากล่าวว่า ข้าแต่พระเจ้าของฉัน แท้จริงหมู่ชนของฉันปฏิเสธฉัน"},{"number":118,"text":"ดังนั้นขอพระองค์ทรงตัดสินระหว่างฉันกับพวกเขาโดยยุติธรรมเถิด และทรงโปรดช่วยฉัน และบรรดาผู้ศรัทธาที่อยู่ร่วมกับฉันให้รอดพ้นด้วยเถิด"},{"number":119,"text":"ดังนั้นเราได้ช่วยเขาและผู้อยู่ร่วมกับเขาให้อยู่ในเรือที่เต็มเปี่ยม"},{"number":120,"text":"แล้วเราได้ให้พวกที่เหลืออยู่จมน้ำตาย"},{"number":121,"text":"แท้จริงในการนี้ย่อมเป็นสัญญาณหนึ่ง อย่างแน่นอน แต่ส่วนมากของพวกเขาไม่เป็นผู้ศรัทธา"},{"number":122,"text":"และแท้จริงพระเจ้าของสูเจ้านั้น แน่นอนพระองค์เป็นผู้ทรงอำนาจ ผู้ทรงเมตตาเสมอ"},{"number":123,"text":"หมู่ชนของอ๊าดได้ปฏิเสธบรรดาร่อซูล"},{"number":124,"text":"ขณะที่พี่น้องคนหนึ่งของพวกเขาคือฮูดได้กล่าวแก่พวกเขาว่า โอ้พวกท่านไม่ยำเกรงบ้างหรือ"},{"number":125,"text":"แท้จริงฉันคือ ร่อซูลผู้ซื่อสัตย์สำหรับพวกท่าน"},{"number":126,"text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"number":127,"text":"และฉันมิได้ขอค่าตอบแทนในการนี้จากพวกท่าน ค่าตอบแทนของฉันมิได้มาจากผู้ใดนอกจากพระเจ้าแห่งสากลโลก"},{"number":128,"text":"พวกท่านสร้างอนุสาวรีย์ไว้บนที่สูงทุกแห่งเพื่อโอ้อวดกระนั้นหรือ"},{"number":129,"text":"และพวกท่านสร้างคฤหาสน์เสมือนกับว่าพวกท่านจะอยู่อย่างตลอดกาลกระนั้นหรือ"},{"number":130,"text":"และเมื่อพวกท่านทำร้าย(ผู้ใด) พวกท่านกระทำอย่างทารุณโหดร้าย"},{"number":131,"text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"number":132,"text":"และพวกท่านจงยำเกรงผู้ทรงประทานแก่พวกท่าน สิ่งซึ่งพวกท่านรู้ดีอยู่แล้ว"},{"number":133,"text":"พระองค์ทรงประทานแก่พวกท่านด้วยปศุสัตว์และลูกหลาน"},{"number":134,"text":"และสวนอันหลากหลาย และลำธารหลายแห่ง"},{"number":135,"text":"แท้จริงฉันกลัวว่าพวกท่าน จะได้รับการลงโทษในวัน อันยิ่งใหญ่"},{"number":136,"text":"พวกเขากล่าวว่า มีผลเท่ากันที่เรา ท่านจะตักเตือนหรือไม่เป็นผู้ตักเตือนเราก็ตาม"},{"number":137,"text":"นี่ไม่ใช่อะไรอื่นนอนจากเป็นเรื่องโกหกในสมัยก่อน ๆ"},{"number":138,"text":"และพวกเราจะไม่อยู่ในหมู่ผู้ถูกลงโทษ"},{"number":139,"text":"พวกเขาได้ปฏิเสธไม่เชื่อฟังเขา ดังนั้นเราจึงทำลายล้างพวกเขา แท้จริงในการนี้ย่อมเป็นสัญญาณหนึ่งอย่างแน่นอน แต่ส่วนมากของพวกเขาไม่เป็นผู้ศรัทธา"},{"number":140,"text":"และแท้จริงพระเจ้าของเจ้านั้น แน่นอนพระองค์เป็นผู้ทรงเดชานุภาพ ผู้ทรงเมตตาเสมอ"},{"number":141,"text":"หมู่ชนของซะมู๊ดได้ปฏิเสธบรรดาร่อซูล"},{"number":142,"text":"ขณะที่พี่น้องคนหนึ่งของพวกเขาคือศอและฮ์ ได้กล่าวแก่พวกเขา โอ้พวกท่านไม่ยำเกรงบ้างหรือ"},{"number":143,"text":"แท้จริงฉันคือร่อซูลผู้ซื่อสัตย์สำหรับพวกท่าน"},{"number":144,"text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"number":145,"text":"และฉันมิได้ขอค่าตอบแทนในการนี้จากพวกท่าน ค่าตอบแทนของฉันมิได้มาจากผู้ใด นอกจากระเจ้าแห่งสากลโลก"},{"number":146,"text":"พวกท่านจะถูกปล่อยให้อยู่อย่างสงบปลอดภัย ณ ที่นี้หรือ"},{"number":147,"text":"ในสวนอันหลากหลาย และลำธารหลายแห่ง"},{"number":148,"text":"และไร่นา และต้นอินทผลัม ซึ่งกิ่งก้านของมันสุกงอม"},{"number":149,"text":"และพวกท่านสะกัดภูเขาเป็นที่อยู่อาศัยอย่างชำนาญ"},{"number":150,"text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"number":151,"text":"และอย่าเชื่อฟังคำสั่งใช้ของพวกฝ่าฝืน"},{"number":152,"text":"พวกที่บ่อนทำลายในแผ่นดิน และไม่เป็นพวกพัฒนา"},{"number":153,"text":"พวกเขากล่าวว่า แท้จริงท่าเป็นคนหนึ่งในหมู่ผู้ถูกอาคม"},{"number":154,"text":"ท่านมิใช่ใครอื่นนอกจากเป็นสามัญชนเช่นเรา ดังนั้นจงนำมาสักสัญญาณหนึ่ง หากท่านเป็นหนึ่งในหมู่ผู้สัตย์จริง"},{"number":155,"text":"เขากล่าวว่า นี่คืออูฐตัวเมีย สำหรับมันดื่มน้ำวันหนึ่ง และสำหรับพวกท่านก็ดื่มน้ำวันหนึ่งที่รู้กัน"},{"number":156,"text":"และพวกท่านอย่าก่อความทุกข์ยากแก่มัน มิฉะนั้นการลงโทษในวันอันยิ่งใหญ่จะคร่าพวกท่าน"},{"number":157,"text":"แล้วพวกเขาได้ฆ่ามัน พวกเขาจึงอยู่ในสภาพเป็นผู้เศร้าโศกเสียใจ"},{"number":158,"text":"ดังนั้นการลงโทษได้คร่าพวกเขา แท้จริงในการนี้ย่อมเป็นสัญญาณหนึ่งอย่างแน่นอน แต่ส่วนมากของพวกเขาไม่เป็นผู้ศรัทธา"},{"number":159,"text":"และแท้จริงพระเจ้าของเจ้านั้น แน่นอนพระองค์เป็นผู้ทรงเดชานุภาพ ผู้ทรงเมตตาเสมอ"},{"number":160,"text":"หมู่ชนของลู๊ฏ ได้ปฏิเสธบรรดาร่อซูล"},{"number":161,"text":"ขณะที่พี่น้องคนหนึ่งของพวกเขาคือลู๊ฏได้กล่าวแก่พวกเขาว่า โอ้พวกท่านไม่ยำเกรงบ้างหรือ"},{"number":162,"text":"แท้จริงฉันคือร่อซูลผู้ซื่อสัตย์สำหรับพวกท่าน"},{"number":163,"text":"ดังนั้นพวกท่านจงยำเกรงอัลลอฮ์ และเชื่อฟังฉัน"},{"number":164,"text":"และฉันมิได้ขอค่าตอบแทนในการนี้จากพวกท่าน ค่าตอบแทนของฉันมิได้มาจากผู้ใด นอกจากพระเจ้าแห่งสากลโลก"},{"number":165,"text":"พวกท่านเข้าหาผู้ชายในหมู่ผู้คนทั้งหลายกระนั้นหรือ"},{"number":166,"text":"และพวกท่านปล่อยทิ้ง สิ่งที่พระเจ้าของพวกท่านทรงบังเกิดมาสำหรับพวกท่าน คือภรรยาของพวกท่าน แน่นอนพวกท่านเป็นหมู่ชนผู้ฝ่าฝืน"},{"number":167,"text":"พวกเขากล่าวว่า โอ้ลูฏเอ๋ย! หากท่านไม่หยุดยั้ง แน่นอนท่านเป็นผู้หนึ่งที่จะถูกขับไล่ให้ออกไป"},{"number":168,"text":"เขากล่าวว่า แท้จริงฉันเป็นผู้ที่เกลียดยิ่งต่อการกระทำของพวกท่าน"},{"number":169,"text":"ข้าแต่พระเจ้าของฉันขอพระองค์ทรงช่วยฉัน และบริวารของฉันให้พ้นจากที่พวกเขากระทำกัน"},{"number":170,"text":"ดังนั้นเราได้ช่วยเขา และบริวารของเขาทั้งหมดให้รอดพ้น"},{"number":171,"text":"นอกจากหญิงแก่คนหนึ่ง ซึ่งนางอยู่ในหมู่ผู้ถูกทำลาย"},{"number":172,"text":"แล้วเราได้ทำลายพวกคนอื่น"},{"number":173,"text":"และได้ให้ห่าฝนตกลงมาบนพวกเขา ดังนั้นฝนของบรรดาผู้ถูกตักเตือนมันชั่วร้ายเสียนี่กระไร"},{"number":174,"text":"แท้จริงในการนี้ย่อมเป็นสัญญาณหนึ่งอย่างแน่นอน แต่ส่วนมากของพวกเขาไม่เป็นผู้ศรัทธา"},{"number":175,"text":"และแท้จริงพระเจ้าของสูเจ้านั้นแน่นอนพระองค์เป็นผู้ทรงเดชานุภาพ ผู้ทรงเมตตาเสมอ"},{"number":176,"text":"ชาวป่าทึบได้ปฏิเสธบรรดาร่อซูล"},{"number":177,"text":"ขณะที่ชุไอบ์ได้กล่าวแก่พวกเขาว่า โอ้พวกท่านไม่ยำเกรงบ้างหรือ"},{"number":178,"text":"แท้จริงฉันคือร่อซูลผู้ซื่อสัตย์สำหรับพวกท่าน"},{"number":179,"text":"ดังนั้นพวกท่านจงยำเกรงอัลลอฮ์และเชื่อฟังฉัน"},{"number":180,"text":"และฉันมิได้ขอค่าตอบแทนในการนี้จากพวกท่าน ค่าตอบแทนของฉันมิได้มาจากผู้ใด นอกจากพระเจ้าแห่งสากลโลก"},{"number":181,"text":"จงตวงให้ครบเต็ม และอย่าเป็นผู้ที่ขาดพร่อง"},{"number":182,"text":"และจงชั่งด้วยตาชั่งอย่างเที่ยงตรง"},{"number":183,"text":"และอย่าให้ขาดพร่องแก่มหาชนซึ่งสิ่งต่าง ๆ ของพวกเขา และอย่าก่อกวนในแผ่นดินเป็นผู้บ่อนทำลาย"},{"number":184,"text":"และจงยำเกรงผู้ซึ่งบังเกิดพวกท่าน และประชาชาติสมัยก่อน ๆ"},{"number":185,"text":"พวกเขากล่าวว่า แท้จริงท่านเป็นคนหนึ่งในหมู่ผู้ถูกอาคม"},{"number":186,"text":"และท่านมิใช่ใครอื่นนอกจากเป็นสามัญชนเช่นเรา แบะเราคิดว่าท่านเป็นผู้กล่าวเท็จคนหนึ่ง"},{"number":187,"text":"ดังนั้นให้ส่วนต่างๆ จากท้องฟ้า หล่นลงมาบนพวกเรา หากท่านเป็นผู้สัตย์จริงคนหนึ่ง"},{"number":188,"text":"เขากล่าวว่า พระเจ้าของฉันทรงรอบรู้ดียิ่งในสิ่งที่พวกท่านกระทำ"},{"number":189,"text":"พวกเขาได้ปฏิเสธไม่เชื่อเขาดังนั้นการลงโทษแห่งวันเมฆครอบคลุมได้คร่าพวกเขา แท้จริงมันเป็นการลงโทษแห่งวันยิ่งใหญ่"},{"number":190,"text":"แท้จริงในการนี้ย่อมเป็นสัญญาณหนึ่งอย่างแน่นอน แต่ส่วนมากของพวกเขาไม่เป็นผู้ศรัทธา"},{"number":191,"text":"และแท้จริงพระเจ้าขงเจ้านั้น แน่นอนพระองค์เป็นผู้ทรงเดชานุภาพ ผู้ทรงเมตตาเสมอ"},{"number":192,"text":"และแท้จริงมัน เป็นการประทานลงมาของพระเจ้าแห่งสากลโลก"},{"number":193,"text":"อัรรูห์ ผู้ซื่อสัตย์ ได้นำมันลงมา"},{"number":194,"text":"ยังหัวใจของเจ้าเพื่อเจ้าจักได้เป็นผู้ตักเตือนคนหนึ่ง"},{"number":195,"text":"เป็นภาษาอาหรับอันชัดแจ้ง"},{"number":196,"text":"และแท้จริงมันมีอยู่ในคัมภีร์สมัยก่อนๆ"},{"number":197,"text":"และมันมิได้เป็นเครื่องหมายแก่พวกเขา ดอกหรือว่า บรรดาผู้มีความรู้ของวงศ์วานอิสรออีลก็รู้ดีในเรื่องนี้"},{"number":198,"text":"และหากว่าเราประทานมันลงมาแก่บางคนในหมู่ชาวต่างชาติ"},{"number":199,"text":"แล้วเขาอ่านมันแก่พวกเขา พวกเขาก็จะไม่เป็นผู้ศรัทธาต่อมัน"},{"number":200,"text":"เช่นเดียวกับเราได้ให้มันเข้าไปในหัวใจของบรรดาผู้กระทำผิด"},{"number":201,"text":"พวกเขาก็จะไม่ศรัทธามันจนกว่าพวกเขาจะได้เห็นการลงโทษอันเจ็บปวด"},{"number":202,"text":"แล้วมัน จะมาหาพวกเขาอย่างกระทันหันโดยที่พวกเขาไม่รู้สึกตัว"},{"number":203,"text":"พวกเขาก็จะกล่าวว่าให้พสกเราได้รับการประวิงบ้างได้ไหม"},{"number":204,"text":"ทำไมพวกเขาจึงเร่งการลงโทษของเราอีกเล่า"},{"number":205,"text":"เจ้าไม่เห็นดอกหรือ หากเราให้พวกเขารื่นเริงไปอีกเป็นปี ๆ"},{"number":206,"text":"แล้วสิ่งที่พวกเขาถูกสัญญาไว้ ก็ได้เกิดขึ้นแก่พวกเขา"},{"number":207,"text":"สิ่งที่พวกเขาได้ถูกให้รื่นเริงนั้นจะไม่อำนวยประโยชน์อันใดให้แก่พวกเขา"},{"number":208,"text":"และเรามิได้ทำลายชาวเมืองใด เว้นแต่ได้มีผู้ตักเตือนแก่มัน แล้ว"},{"number":209,"text":"เพื่อเป็นข้อตักเตือน และเรามิได้เป็นผู้อธรรม"},{"number":210,"text":"และพวกมารชัยฏอรมิได้นำมีน ลงมา"},{"number":211,"text":"และไม่เป็นการเหมาะสมแก่พวกมันและพวกมันก็ไม่สามารถด้วย"},{"number":212,"text":"แท้จริงพวกมันเป็นผู้กีดกัน อย่างแน่นอนจากการฟัง"},{"number":213,"text":"ดังนั้นเจ้าอย่าได้วิงวอนพระเจ้าอื่นใดคู่เคียงกับอัลลอฮ์ มิฉะนั้นเจ้าจะเป็นหนึ่งในหมู่ผู้ถูกทำโทษ"},{"number":214,"text":"จงตักเตือนวงศาคณาญาติของเจ้าที่ใกล้ชิด"},{"number":215,"text":"และจงลดปีก ของเจ้าแก่บรรดาผู้ศรัทธาที่ปฏิบัติตามเจ้า"},{"number":216,"text":"หากพวกเขาฝ่าฝืนเจ้า ก็จงกล่าวเถิดแท้จริงฉันขอปลีกตัวให้พ้นจากสิ่งที่พวกท่านปฏิบัติกันอยู่"},{"number":217,"text":"และจงมอบหมายต่อพระผู้ทรงเดชานุภาพผู้ทรงเมตตาเสมอ"},{"number":218,"text":"ผู้ทรงเห็นเจ้าขณะที่เจ้ายืนอยู่"},{"number":219,"text":"และการเคลื่อนไหวของเจ้าในหมู่ผู้สุญูด"},{"number":220,"text":"แท้จริงพระองค์คือผู้ทรงได้ยิน ผู้ทรงรอบรู้เสมอ"},{"number":221,"text":"ฉันจะบอกแก่พวกท่านไหมว่า? พวกมารชัยฏอนลงมาบนผู้ใด"},{"number":222,"text":"พวกมันลงมาบนทุกคนที่เป็นผู้โกหกผู้ทำบาปมาก"},{"number":223,"text":"พวกมันจะเงี่ยหูฟัง และส่วนมากพวกมันเป็นผู้โกหก"},{"number":224,"text":"และพวกกวีนั้น พวกหลงผิดจะปฏิบัติตามพวกเขา"},{"number":225,"text":"เจ้าไม่เห็นดอกหรือว่า แท้จริงพวกเขานั้นเร่ร่อนไปในทุกหนแห่ง"},{"number":226,"text":"และแท้จริงพวกเขานั้นพูดในสิ่งที่พวกเขาไม่ทำกระ"},{"number":227,"text":"นอกจากบรรดาผู้ศรัทธาและปฏิบัติความดีทั้งหลายและรำลึกถึงอัลลอฮ์อย่างมาก และตอบโต้ป้องกันหลังจากที่พวกเขาถูกข่มเหง และบรรดาผู้อธรรมจะได้รู้ว่า ทางกลับอันใดที่พวกเขาจะกลับคืนสู่"}]}