{"number":89,"edition":"th.thai","ayahs":[{"number":1,"text":"ขอสาบานด้วยยามรุ่งอรุณ"},{"number":2,"text":"และด้วยค่ำคืนทั้งสิบ"},{"number":3,"text":"และด้วยสิ่งที่เป็น คู่ และที่เป็นคี่"},{"number":4,"text":"และด้วยเวลากลางคืนเมื่อมันโคจรไป"},{"number":5,"text":"ในดังกล่าวนั้นเป็นการสาบาน สำหรับผู้ที่มีปัญญามิใช่หรือ"},{"number":6,"text":"เจ้าไม่เห็นดอกหรือว่า พระเจ้าของเจ้ากระทำต่อพวกอ๊าดอย่างไร"},{"number":7,"text":"(แห่ง) อิร็อม พวกมีเสาหินสูงตะหง่าน"},{"number":8,"text":"ซึ่งเยี่ยงนั้นมิได้ถูกสร้างตามหัวเมืองต่าง ๆ"},{"number":9,"text":"และพวกซะมูดผู้สกัดหิน ณ หุบเขา"},{"number":10,"text":"และฟิรเอานฺ เจ้าแห่งตรึงเสาเต๊นท์"},{"number":11,"text":"บรรดาผู้ละเมิดเหล่านั้นตามหัวเมืองต่าง ๆ"},{"number":12,"text":"แล้วก่อความเสียหายอย่างมากมายในหัวเมืองเหล่านั้น"},{"number":13,"text":"ดังนั้นพระเจ้าของเจ้าจึงกระหน่ำการลงโทษนานาชนิดบนพวกเขา"},{"number":14,"text":"แท้จริงพระเจ้าของเจ้านั้นทรงเฝ้าดูอย่างแน่นอน"},{"number":15,"text":"ส่วนมนุษย์นั้น เมื่อพระเจ้าของเขาทรงทดสอบเขา โดยทรงให้เกียรติเขาและทรงโปรดปรานเขา เขาก็จะกล่าวว่าพระเจ้าของฉันทรงยกย่องฉัน"},{"number":16,"text":"แต่ครั้งเมื่อพระองค์ทรงทดสอบเขาทรงให้การครองชีพของเขาเป็นที่คับแคบแก่เขา เขาก็จะกล่าวว่า พระเจ้าของฉันทรงเหยียดหยามฉัน"},{"number":17,"text":"มิใช่เช่นนั้นดอก แต่ว่าพวกเจ้ามิได้ให้เกียรติแก่เด็กกำพร้าต่างหาก"},{"number":18,"text":"และพวกเจ้ามิได้ส่งเสริมกันในการให้อาหารแก่คนยากจนขัดสน"},{"number":19,"text":"และพวกเจ้ากินมรดกกันอย่างหมดเกลี้ยง"},{"number":20,"text":"และพวกเจ้ารักสมบัติกันอย่างมากมาย"},{"number":21,"text":"หามิได้ เมื่อแผ่นดินถูกทำให้สั่นสะเทือนเป็นผุยผง"},{"number":22,"text":"และพระเจ้าของเจ้าเสด็จมาพร้อมทั้งมะลาอิกะฮฺด้วยเป็นแถว ๆ"},{"number":23,"text":"และวันนั้นนรกญะฮันนัมจะถูกนำมาให้ปรากฏ ในวันนั้นมนุษย์จะรำลึกขึ้นมาได้ แต่การรำลึกนั้นจะมีผลแก่เขาได้อย่างไร"},{"number":24,"text":"เขาจะกล่าวว่า โอ้ถ้าฉันได้ทำความดีไว้ล่วงหน้าสำหรับชีวิตของฉัน"},{"number":25,"text":"แล้วในวันนั้นไม่มีผู้ใดลงโทษเช่น การลงโทษของพระองค์"},{"number":26,"text":"และไม่มีผู้ใดผูกมัด เช่นการผูกมัดของพระองค์"},{"number":27,"text":"โอ้ชีวิตที่สงบแน่นเอ๋ย"},{"number":28,"text":"จงกลับมายังพระเจ้าของเจ้าด้วยความยินดีและเป็นที่ปิติเถิด"},{"number":29,"text":"แล้วจงเข้ามาอยู่ในหมู่ปวงบ่าวของข้าเถิด"},{"number":30,"text":"และจงเข้ามาอยู่ในสวนสวรรค์ของข้าเถิด"}]}