{"number":74,"edition":"th.thai","ayahs":[{"number":1,"text":"โอ้ผู้ห่มกายอยู่เอ๋ย"},{"number":2,"text":"จงลุกขึ้น แล้วประกาศตักเตือน"},{"number":3,"text":"และแด่พระเจ้าของเจ้า จงให้ความเกียงไกร (ต่อพระองค์)"},{"number":4,"text":"และเสื้อผ้าของเจ้า จงทำให้สะอาด"},{"number":5,"text":"และสิ่งสกปรกก็จงหลบหลีกให้ห่างเสีย"},{"number":6,"text":"และอย่าทำคุณ เพื่อหวังการตอบแทนอันมากมาย"},{"number":7,"text":"และเพื่อพระเจ้าของเจ้าเท่านั้นจงอดทน"},{"number":8,"text":"ในที่สุด เมื่อเสียงเป่าถูกเป่าขึ้น"},{"number":9,"text":"นั่นคือ วันนั้น วันแห่งความยากลำบาก"},{"number":10,"text":"แก่บรรดาผู้ปฏิเสธศรัทธา มิใช่เป็นเรื่องง่าย"},{"number":11,"text":"จงปล่อยข้าไว้กับผู้ที่ข้าได้สร้างเขาไว้แต่ลำพังเถิด"},{"number":12,"text":"และข้าได้ทำให้เขามีทรัพย์สมบัติอย่างล้นเหลือ"},{"number":13,"text":"และลูกหลานอย่างพรั่งพร้อม"},{"number":14,"text":"และข้าได้ทำให้เขาสุขสบายอย่างราบรื่น"},{"number":15,"text":"แล้วเขายังโลภที่จะให้ข้าเพิ่มพูนแก่เขาอีก"},{"number":16,"text":"เปล่าเลย ! เพราะว่าเขาเป็นผู้ดื้อรั้นต่อสัญญาณต่าง ๆ ของเรา"},{"number":17,"text":"ในไม่ช้าข้าจะเพิ่มพูนความยากลำบากแก่เขา"},{"number":18,"text":"แท้จริงเขาได้ใคร่ครวญและคาดคะเน"},{"number":19,"text":"ดังนั้นเขาได้รับความหายนะ เขาจะคาดคะเนได้อย่างไร"},{"number":20,"text":"แล้วเขาได้รับความหายนะ เขาจะคาดคะเนได้อย่างไร"},{"number":21,"text":"แล้วเขาได้ตรึกตรอง"},{"number":22,"text":"แล้วเขาทำหน้าบูดบึ้ง และทำหน้านิ่วคิ้วขมวด"},{"number":23,"text":"แล้วเขาก็ผินหลังออกไป และหยิ่งผยอง"},{"number":24,"text":"แล้วเขากล่าวว่า นี่มิใช่อื่นนอกจากเป็นมายากลที่สืบทอดกันมา"},{"number":25,"text":"นี่มิใช่อื่นใดนอกจากเป็นคำพูดของปุถุชน"},{"number":26,"text":"ในไม่ช้าข้าจะโยนเขาเข้าสู่กองไฟที่เผาไหม้"},{"number":27,"text":"และอันใดเล่าทำให้เจ้ารู้ได้ว่า สิ่งที่เผาไหม้นั้นคืออะไร"},{"number":28,"text":"มันจะไม่เหลืออะไรเลย และมันจะไม่ปล่อยผู้ใดให้คงเหลือไว้ (เช่นกัน)"},{"number":29,"text":"มันจะเผาไหม้ผิวหนังจนเกรียมดำ"},{"number":30,"text":"เหนือมันมีมะลาอิกะฮฺสิบเก้าท่าน"},{"number":31,"text":"และเรามิได้แต่งตั้งผู้ใดเป็นยามเฝ้าประตูนรก นอกจากมะลาอิกะฮฺเท่านั้น และเรามิได้กำหนดจำนวนของพวกเขาไว้ เว้นแต่เพื่อเป็นการทดสอบแก่บรรดาผู้ปฏิเสธศรัทธา เพื่อบรรดาอะฮฺลุลกิตาบจะได้เชื่อมั่น และบรรดาผู้ศรัทธาจะได้เพิ่มพูนการศรัทธา และบรรดาอะฮฺลุลกิตาบรวมทั้งบรรดาผู้ศรัทธาจะไม่ต้องสงสัย และเพื่อบรรดาผู้ในหัวใจของพวกเขามีโรคอีกทั้งบรรดาผู้ปฏิเสธศรัทธาจะกล่าวว่า อัลลอฮฺทรงประสงค์อะไรด้วยอุปมานี้ เช่นนั้นแหละอัลลอฮฺจะทรงให้หลงทางผู้ที่พระองค์ทรงประสงค์ และจะทรงชี้แนะทางแก่ผู้ที่พระองค์ทรงประสงค์และไม่มีผู้ใดรู้จำนวนไพร่พลของพระเจ้าของเจ้านอกจากพระองค์ และนี่มิใช่อื่นใดนอกจากเป็นข้อตักเตือนแก่มนุษย์"},{"number":32,"text":"เปล่าเลย ขอสาบานด้วยดวงจันทร์"},{"number":33,"text":"ขอสาบานด้วยกลางคืนเมือมันคล้อยไป"},{"number":34,"text":"ขอสาบานด้วยยามเช้าเมื่อมันทอแสง"},{"number":35,"text":"แท้จริงนรกนั้นแน่นอนเป็นหนึ่งในความหายนะอันใหญ่หลวง"},{"number":36,"text":"เพื่อเป็นการเตือนสำทับแก่มนุษย์"},{"number":37,"text":"สำหรับผู้ที่ประสงค์ในหมู่พวกเจ้าจะรุดหน้า (ไปสู่ความดี) หรือจะรั้งท้าย (เพื่อกระทำความชั่ว)"},{"number":38,"text":"แต่ละชีวิตย่อมถูกค้ำประกันกับสิ่งที่มันขวนขวายไป"},{"number":39,"text":"ยกเว้นบรรดาผู้อยู่เบื้องขวา"},{"number":40,"text":"อยู่ในสวนสวรรค์หลากหลาย พวกเขาจะไต่ถามซึ่งกันและกัน"},{"number":41,"text":"เกี่ยวกับพวกที่กระทำความผิด"},{"number":42,"text":"อะไรที่นำพวกท่านเข้าสู่กองไฟที่เผาไหม้"},{"number":43,"text":"พวกเขากล่าวว่า เรามิได้อยู่ในหมู่ผู้ทำละหมาด"},{"number":44,"text":"เรามิได้ให้อาหารแก่บรรดาผู้ขัดสน"},{"number":45,"text":"และพวกเราเคยมั่วสุมอยู่กับพวกที่มั่วสุม"},{"number":46,"text":"และเราเคยปฏิเสธวันแห่งการตอบแทน"},{"number":47,"text":"จนกระทั่งความตายได้มาเยือนเรา"},{"number":48,"text":"ดังนั้นการชะฟาอะฮฺของบรรดาผู้มีชะฟาอะฮฺจะไม่เกิดประโยชน์อันใดแก่พวกเขา"},{"number":49,"text":"ดังนั้นเกิดอะไรขึ้นแก่พวกเขา โดยทีพวกเขาผินหลังออกห่างจากการเตือนสติ"},{"number":50,"text":"ประหนึ่งว่าพวกเขาเป็นลาเปรียวที่ตื่นตระหนก"},{"number":51,"text":"หนีจากเสือสิงห์"},{"number":52,"text":"แท้จริงแล้วทุกคนในหมู่พวกเขาต้องการที่จะมีแผ่นกระดาษกางแผ่ยืนมาให้แก่เขา"},{"number":53,"text":"ไม่เลยทีเดียว! ยิ่งไปกว่านั้นพวกเขายังไม่กลัววันปรโลกอีกด้วย"},{"number":54,"text":"เปล่ามิได้! แท้จริงนั่นคือข้อเตือนสติ"},{"number":55,"text":"ฉะนั้นผู้ใดประสงค์เขาก็จะจดจำรำลึกไว้"},{"number":56,"text":"และพวกเขาจะไม่จดจำรำลึกได้ เว้นแต่อัลลอฮฺจะทรงประสงค์ พระองค์เท่านั้นคือพระเจ้าแห่งการยำเกรงและพระเจ้าแห่งการให้อภัย"}]}