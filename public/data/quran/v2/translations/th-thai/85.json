{"number":85,"edition":"th.thai","ayahs":[{"number":1,"text":"ขอสาบานด้วยชั้นฟ้าที่เกลื่อนกลาดด้วยดวงดาว"},{"number":2,"text":"และด้วยวันที่ถูกสัญญาไว้"},{"number":3,"text":"และด้วยผู้เป็นพยานและผู้ที่ถูกเป็นพยาน"},{"number":4,"text":"บรรดาเจ้าของหลุมพรางถูกสาปแช่ง"},{"number":5,"text":"ไฟที่เต็มไปด้วยเชื้อเพลิง"},{"number":6,"text":"ขณะที่พวกเขานั่งอยู่ตรงหน้าไฟ"},{"number":7,"text":"และพวกเขารู้เห็นเป็นพยานต่อสิ่งที่บรรดาลูกน้องกระทำกับบรรดาผู้ศรัทธา"},{"number":8,"text":"และพวกเขามิได้แก้แค้นเขาเหล่านั้นเว้นแต่ว่าเขาเหล่านั้นศรัทธาต่อัลลอฮฺผู้ทรงอำนาจ ผู้ทรงได้รับการสรรเสริญ"},{"number":9,"text":"ผู้ซึ่งกรรมสิทธิ์แห่งชั้นฟ้าทั้งหลายและแผ่นดินเป็นของพระองค์ และอัลลอฮฺนั้นทรงเป็นพยานต่อทุกสิ่งอย่าง"},{"number":10,"text":"แท้จริงพวกที่ประหัตประหารบรรดาผู้ศรัทธาชายและบรรดาผู้ศรัทธาหญิง แล้วพวกเขามิได้สำนึกผิดกลับตัวนั้น พวกเขาจะได้รับการลงโทษแห่งนรกญะฮันนัม และพวกเขาจะได้รับการลงโทษแห่งการเผาไหม้"},{"number":11,"text":"แท้จริงบรรดาผู้ศรัทธาและประกอบความดีทั้งหลาย พวกเขาจะได้รับสวนสวรรค์หลากหลาย ณ เบื้องล่างของมันมีลำน้ำหลายสายไหลผ่าน นั่นคือชัยชนะอันใหญ่หลวง"},{"number":12,"text":"แท้จริงการลงโทษอย่างรุนแรงแห่งพระเจ้านั้นแข็งกร้าวยิ่งนัก"},{"number":13,"text":"แท้จริงพระองค์คือผู้ทรงให้บังเกิดครั้งแรก และทรงให้กลับฟื้นคืนชีพขึ้นอีก"},{"number":14,"text":"และพระองค์ผู้ทรงอภัยโทษผู้ทรงรักใคร่ปรานี"},{"number":15,"text":"เจ้าของบัลลังก์อันรุ่งโรจน์"},{"number":16,"text":"ผู้ทรงกระทำอย่างเด็ดขาดตามที่พระองค์ทรงประสงค์"},{"number":17,"text":"ได้มีเรื่องราวของไพร่พลมายังเจ้าแล้วมิใช่หรือ"},{"number":18,"text":"ของฟิรเอานฺและซะมูด"},{"number":19,"text":"ยิ่งไปกว่านั้นบรรดาผู้ปฏิเสธศรัทธายังไม่ยอมเชื่อ (ความจริง)"},{"number":20,"text":"และอัลลอฮฺทรงห้อมล้อมพวกเขาทุกด้าน"},{"number":21,"text":"มิใช่เช่นนั้นดอก ที่พวกเขาไม่ยอมเชื่อถือคือกุรอานอันรุ่งโรจน์"},{"number":22,"text":"อยู่ในแผ่นจารึกที่ถูกเก็บรักษาไว้"}]}