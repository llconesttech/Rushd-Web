{"number":37,"edition":"th.thai","ayahs":[{"number":1,"text":"ขอสาบานด้วย (มะลาอิกะฮฺ) ผู้เข้าแถวตามลำดับ"},{"number":2,"text":"และ (มะลาอิกะฮฺ) ผู้ควบคุมอย่างรัดกุม"},{"number":3,"text":"และ (มะลาอิกะฮฺ) ผู้อ่านขัอตักเตือน"},{"number":4,"text":"แท้จริง พระเจ้าของพวกเจ้านั้นทรงเอกะอย่างแน่นอน"},{"number":5,"text":"พระเจ้าแห่งชั้นฟ้าทั้งหลายและแผ่นดิน และสิ่งที่อยู่ในระหว่างทั้งสอง และพระเจ้าแห่งทิศทางตะวันออก"},{"number":6,"text":"แท้จริง เราได้ประดับท้องฟ้าแห่งโลกดุนยาอย่างสวยงามด้วยดวงดาวทั้งหลาย"},{"number":7,"text":"และเพื่อป้องกันจากชัยฏอนมารร้ายทุกตัวที่ดื้อรั้นพยศ"},{"number":8,"text":"พวกมันจะไม่สามารถรับฟัง (จากมะลาอิกะฮฺผู้อยู่) ในชั้นฟ้าชั้นสูงได้ และพวกมันจะถูกขว้างจากทุกๆ ด้าน"},{"number":9,"text":"ถูกขับไล่ใสส่งออกมา และสำหรับพวกมันนั้นจะได้รับการลงโทษอย่างต่อเนื่อง"},{"number":10,"text":"เว้นแต่ตัวใดที่มันฉกฉวยเอาไปได้แม้แต่ครั้งเดียว ก็จะมีเปลวเพลิงอันโชติช่วงไล่ติดตามมันไป"},{"number":11,"text":"เจ้าจงถามพวกเขา (บรรดาผู้ปฏิเสธการฟื้นคืนชีพ) ซิว่า พวกเขามีความแข็งแกร่งยิ่งในสิ่งที่ถูกสร้างมากระนั้นหรือ ? หรือว่าสิ่งที่เราได้สร้างมันมา แท้จริงเราได้สร้างพวกเขามาจากดินเหนียว"},{"number":12,"text":"แต่เจ้าคงแปลกใจ ขณะที่พวกเขาเยาะเย้ย"},{"number":13,"text":"และเมื่อพวกเขาถูกเตือนให้รำลึกพวกเขาก็จะไม่ยอมรับข้อตักเตือน"},{"number":14,"text":"และเมื่อพวกเขามองเห็นสิ่งปาฏิหาริย์พวกเขาก็ชักชวนกันเยาะเย้ย"},{"number":15,"text":"และพวกเขากล่าวว่า “นี่มิใช่อื่นใดเลย นอกจากเล่ห์กลอย่างชัดแจ้ง”"},{"number":16,"text":"เมื่อเราตายไปแล้ว และเราได้กลายเป็นดินผงและกระดูก เราจะถูกให้ฟื้นคืนชีพอีกแน่ละหรือ"},{"number":17,"text":"แล้วบรรพบุรุษของพวกเรารุ่นก่อน ๆ นั้นด้วยหรือ"},{"number":18,"text":"จงกล่าวเถิดมุฮัมมัด “ใช่แล้ว และพวกเจ้าจะเป็นผู้อับอายขายหน้าอีกด้วย”"},{"number":19,"text":"ความจริงมันเป็นเพียงเสียงแผดตะโกนก้องเพียงครั้งเดียว แล้วพวกเขาจะจ้องมอง"},{"number":20,"text":"แล้วพวกเขาก็กล่าวว่า “โอ้ความหายนะแก่เรา นี่คือวันแห่งการตอบแทน”"},{"number":21,"text":"(มะลาอิกะฮฺจะตอบว่า) “นี่คือวันแห่งการชี้ขาดตัดสิน ซึ่งพวกท่านเคยปฏิเสธมัน”"},{"number":22,"text":"จงรวบรวมบรรดาผู้อธรรม และบรรดาสหายของพวกเขา และสิ่งที่พวกเขาเคารพสักการะ"},{"number":23,"text":"อื่นจากอัลลอฮฺ แล้วจงแนะนำทางแก่พวกเขาไปสู่ทางแห่งนรก"},{"number":24,"text":"และจงยับยั้งพวกเขาไว้ เพราะพวกเขาจะต้องถูกสอบสวน"},{"number":25,"text":"(จะมีเสียงถามขึ้นว่า) “เกิดอะไรขึ้นแก่พวกเจ้า ทำไมจึงไม่ช่วยเหลือซึ่งกันและกัน”"},{"number":26,"text":"แต่ว่าพวกเขาในวันนั้น เป็นผู้ยอมจำนนโดยสิ้นเชิง"},{"number":27,"text":"และบางคนในหมู่พวกเขาจะหันมาหากัน ไต่ถามซึ่งกันและกัน"},{"number":28,"text":"พวกเขากล่าวว่า “แท้จริงพวกท่านเคยเข้ามาหาเราทางด้านขวา”"},{"number":29,"text":"พวกเขา (หัวหน้า) กล่าวว่า “เปล่าดอก ! พวกท่านต่างหากที่ไม่ยอมศรัทธา”"},{"number":30,"text":"และเราไม่มีอำนาจใด ๆ เหนือพวกท่าน แต่ว่าพวกท่านเป็นหมู่ชนที่ดื้อรั้นต่างหาก"},{"number":31,"text":"ดังนั้น พระดำรัสของพระเจ้าของเราจึงคู่ควรแก่เราแล้วแท้จริงเรานั้นเป็นผู้ต้องลิ้มรสอย่างแน่นอน"},{"number":32,"text":"เราได้แนะนำพวกท่านให้หลงผิดทั้ง ๆที่ความจริงพวกเราก็หลงผิดอยู่แล้ว"},{"number":33,"text":"แท้จริง พวกเขาในวันนั้นย่อมมีส่วนแบ่งร่วมกันในการได้รับโทษ"},{"number":34,"text":"แท้จริงเช่นนั้นแหละ เราได้ปฏิบัติต่อบรรดาผู้มีความผิด"},{"number":35,"text":"เพราะว่าพวกเขาเหล่านั้นเมื่อได้มีการกล่าวแก่พวกเขาว่า ไม่มีพระเจ้าอื่นใดนอกจากอัลลอฮฺ พวกเขาก็หยิ่งผยอง"},{"number":36,"text":"และพวกเขาจะกล่าวว่า “จะให้เราทอดทิ้งพระเจ้าต่าง ๆ ของพวกเราเพื่อนักกวีบ้า คนหนึ่งกระนั้นหรือ? “"},{"number":37,"text":"เปล่าดอก ! เขา (มุฮัมมัด) ได้นำสัจธรรมมา และเพื่อยืนยันบรรดาร่อซูลต่างหาก"},{"number":38,"text":"แท้จริง พวกเจ้าจะต้องลิ้มรสการลงโทษอันเจ็บปวดอย่างแน่นอน"},{"number":39,"text":"และพวกเจ้าจะไม่ได้รับการตอบแทนอื่นใด นอกจากสิ่งที่พวกเจ้าได้กระทำเอาไว้"},{"number":40,"text":"เว้นแต่ปวงบ่าวของอัลลอฮฺผู้ซื่อสัตย์"},{"number":41,"text":"ชนเหล่านั้น สำหรับพวกเขาจะได้รับปัจจัยยังชีพที่แน่นอน"},{"number":42,"text":"ผลไม้หลากชนิด และพวกเขาก็ได้รับเกียรติ"},{"number":43,"text":"ในสวนสวรรค์หลากหลายอันรื่นรมย์"},{"number":44,"text":"อยู่บนเตียงหันหน้าเข้าหากัน"},{"number":45,"text":"คนรับใช้จะวนเวียนรอบตัวพวกเขาพร้อมด้วยแก้ว (เหล้า) ที่มาจากลำธาร"},{"number":46,"text":"(เหล้านั้น) ขาวบริสุทธิ์ อร่อยแก่บรรดาผู้ดื่ม"},{"number":47,"text":"ในนั้นจะไม่ทำให้ปวดมึนศีรษะ และพวกเขาก็จะไม่มึนเมาจากมัน"},{"number":48,"text":"และ ณ ที่พวกเขานั้นมีบรรดาหญิงบริสุทธิ์ ผู้ลดสายตาลงต่ำ มีดวงตาโตสวย"},{"number":49,"text":"เสมือนหนึ่งพวกนางเป็นไข่ถูกหุ้มเปลือกเอาไว้"},{"number":50,"text":"แล้ว (ชาวสวรรค์เหล่านั้น) บางคนในหมู่บ้านพวกเขาจะเข้ามาหากัน ไต่ถาม (ทุกข์สุข) ซึ่งกันและกัน"},{"number":51,"text":"คนหนึ่งในหมู่บ้านพวกเขาก็กล่าวขึ้นว่า “แท้จริง ฉันมีเพื่อนคนหนึ่ง”"},{"number":52,"text":"“เขาเคยกล่าวว่า แท้จริงท่านเป็นคนหนึ่งในหมู่ผู้เชื่อมั่น (ในวันปรโลก) จริงหรือ"},{"number":53,"text":"เมื่อเราตายไปแล้ว และเราได้กลายเป็นดินผงและกระดูก เราจะถูกตอบแทนจริงหรือ? “"},{"number":54,"text":"เขา (ชาวสวรรค์) กล่าว (แก่เพื่อน ๆ ของเขา) ว่า “พวกท่านอยากจะมองดูไหมเล่า? “"},{"number":55,"text":"ครั้นเมื่อเขามองลงไป ก็เห็น (เพื่อนของเขา) อยู่ท่ามกลางไฟที่ลุกโชติช่วง"},{"number":56,"text":"เขาจึงกล่าวขึ้นว่า “ขอสาบานด้วยพระนามของอัลลอฮฺ ท่านเกือบทำให้ฉันพังพินาศ”"},{"number":57,"text":"“และหากมิใช่ความโปรดปรานแห่งพระเจ้าของฉันแล้ว ฉันจะต้องอยู่ในหมู่ผู้ถูกนำมาลงโทษอย่างแน่นอน”"},{"number":58,"text":"“ดังนั้น เราจะไม่ตาย"},{"number":59,"text":"เว้นแต่การตายของเราครั้งแรกและเราจะไม่ถูกลงโทษ กระนั้นหรือ"},{"number":60,"text":"แท้จริง นี่คือความสำเร็จครั้งยิ่งใหญ่อย่างแน่นอน"},{"number":61,"text":"เพื่อเยี่ยง (การตอบแทน) นี้ บรรดาผู้ต่อสู้ดิ้นรนจงต่อสู้ต่อไปเถิด"},{"number":62,"text":"นั่นเป็นการต้อนรับที่ดีกว่า หรือว่าต้นซักกูม"},{"number":63,"text":"แท้จริง เราได้จัดทำไว้เป็นการทดสอบแก่บรรดาผู้อธรรม"},{"number":64,"text":"แท้จริง มันเป็นต้นไม้ที่เอาออกมาจากก้นบึ้งของนรกที่มีไฟลุกโชติช่วง"},{"number":65,"text":"ผลของมันคล้ายกับหัวของชัยฏอน"},{"number":66,"text":"แล้วพวกเขาจะกินมัน และพวกเขาจะเติมมันให้เต็มท้อง"},{"number":67,"text":"แล้วนอกจากนั้น พวกเขาจะได้น้ำดื่มที่ผสมจากน้ำเดือด"},{"number":68,"text":"แล้วแท้จริงทางกลับของพวกเขานั้นย่อมไปสู่ไฟที่ลุกโชติช่วงอย่างแน่นอน"},{"number":69,"text":"แท้จริงพวกเขาพบบรรพบุรุษของพวกเขาอยู่ในการหลงผิด"},{"number":70,"text":"แล้วพวกเขาก็ยังรีบเร่งเจริญรอยตามพวกเขา"},{"number":71,"text":"และโดยแน่นอน ส่วนมากของชนรุ่นก่อนหน้าพวกเขาได้หลงผิด"},{"number":72,"text":"และโดยแน่นอน เราได้ส่งผู้ตักเตือนไปในหมู่พวกเขา"},{"number":73,"text":"ดังนั้นเจ้าจงดูเถิดว่า ผลสุดท้ายของพวกที่ถูกเตือนนั้นเป็นอย่างไร"},{"number":74,"text":"เว้นแต่ปวงบ่าวของอัลลอฮฺผู้ซื่อสัตย์"},{"number":75,"text":"และโดยแน่นอนนูหฺได้ร้องขอเราดังนั้นผู้ตอบสนองช่างประเสริฐเสียนี่กระไร"},{"number":76,"text":"และเราได้ช่วยเขาและชุมชนของเขาให้พ้นจากทุกข์ภัยอันมหันต์"},{"number":77,"text":"และเราได้ให้ลูกหลานของเขายังคงมีชีวิตเหลืออยู่"},{"number":78,"text":"และเราได้ปล่อยทิ้งไว้ (เกียรติคุณ) แก่เขาในกลุ่มชนรุ่นหลัง ๆ"},{"number":79,"text":"ความศานติจงมีแด่นูหฺในหมู่ประชาชาติทั้งหลาย"},{"number":80,"text":"แท้จริง เช่นนั้นแหละเราจะตอบแทนผู้กระทำความดีทั้งหลาย"},{"number":81,"text":"แท้จริง เขา(นูหฺ) อยู่ในปวงบ่าวของเราผู้ศรัทธา"},{"number":82,"text":"แล้วเราได้ให้พวกอื่นจมน้ำตาย"},{"number":83,"text":"และแท้จริง ผู้ที่ดำเนินตามแนวทางของเขานั้น คืออิบรอฮีม"},{"number":84,"text":"เมื่อเขาได้เข้าหาพระเจ้าของเขาด้วยจิตใจที่บริสุทธิ์"},{"number":85,"text":"เมื่อเขาได้กล่าวแก่บิดาของเขาและหมู่ชนของเขาว่า “พวกท่านเคารพภักดีอะไรกัน? “"},{"number":86,"text":"“เพื่อความเท็จกระนั้นหรือ ที่พวกท่านปรารถนาพระเจ้าอื่นจากอัลลอฮฺ ?”"},{"number":87,"text":"“ดังนั้น ความนึกคิดของพวกท่านที่มีต่อพระเจ้าแห่งสากลโลกจะเป็นอย่างไร ?”"},{"number":88,"text":"เขา (อิบรอฮีม) จึงจ้องมองไปยังดวงดาวทั้งหลาย"},{"number":89,"text":"แล้วเขาก็กล่าวขึ้นว่า “แท้จริงฉันไม่สบายจริง ๆ “"},{"number":90,"text":"ดังนั้น พวกเขาจึงหันหลังให้เขาและกลับออกไป"},{"number":91,"text":"แล้วอิบรอฮีมก็บ่ายหน้าไปยังเจว็ดต่าง ๆ ของพวกเขา แล้วพูดว่า “พวกเจ้าไม่กิน (อาหารเหล่านี้) บ้างหรือ"},{"number":92,"text":"“ทำไมพวกเจ้าจึงไม่พูดเล่า ?”"},{"number":93,"text":"แล้วเขาก็หันไปตีพวกมันด้วยมือขวา (ซึ่งถือขวานอยู่)"},{"number":94,"text":"แล้วพวกเขาก็รีบวิ่งมาหาเขา"},{"number":95,"text":"อิบรอฮีมจึงกล่าวว่า “พวกท่านเคารพภักดีสิ่งที่พวกท่านแกะสลัก (มัน) กระนั้นหรือ"},{"number":96,"text":"“ทั้ง ๆ ที่อัลลอฮฺทรงสร้างพวกท่านและสิ่งที่พวกท่านประดิษฐ์มันขึ้นมา”"},{"number":97,"text":"พวกเขากล่าวว่า “จงสร้างสถานที่แห่งหนึ่ง (เตาเผา) สำหรับเขา แล้วโยนเขาไปในไฟที่ลุกโชน”"},{"number":98,"text":"ดังนั้น พวกเขาต้องการวางแผนร้ายแก่เขา แต่เราได้ทำให้พวกเขาต่ำต้อย"},{"number":99,"text":"และอิบรอฮีมกล่าวว่า “ฉันจะไปหาพระเจ้าของฉัน แน่นอนพระองค์จะทรงแนะทางให้แก่ฉัน"},{"number":100,"text":"“ข้าแต่พรเจ้าของข้าพระองค์ ขอพระองค์ทรงประทานบุตรที่มาจากหมู่คนดีให้แก่ข้าพระองค์ด้วย”"},{"number":101,"text":"ดังนั้น เราจึงแจ้งข่าวดีแก่เขา (ว่าจะได้) ลูกคนหนึ่ง ที่มีความอดทนขันติ (คือ อิสมาอีล)"},{"number":102,"text":"ครั้นเมื่อเขา (อิสมาอีล) เติบโตขึ้นไปไหนมาไหนกับเขา (อิบรอฮีม) ได้แล้ว อิบรอฮีมได้กล่าวขึ้นว่า “โอ้ลูกเอ๋ย ! แท้จริงพ่อได้เห็นในขณะฝันว่า พ่อได้เชือดเจ้า จงคิดดูซิว่าเจ้าจะเห็นเป็นอย่างไร? “ เขากล่าวว่า “โอ่พ่อจ๋า! พ่อจงปฏิบัติตามที่พ่อได้ถูกบัญชามาเถิด หากอัลลอฮฺทรงประสงค์ พ่อจะเห็นฉันว่า ฉันอยู่ในหมู่ผู้มีความอดทน”"},{"number":103,"text":"ครั้นเมื่อทั้งสอง (พ่อและลูก) ได้ยอมมอบตน (แด่อัลลอฮฺ) อิบรอฮีมได้ให้อีสมาอีลคว่ำหน้าลงกับพื้น"},{"number":104,"text":"และเราได้เรียกเขาว่า “โอ้ อิบรอฮีม” เอ๋ย"},{"number":105,"text":"“แน่นอน เจ้าได้ปฏิบัติถูกต้องตามฝันแล้ว” แท้จริง เช่นนั้นแหละเราจะตอบแทนผู้กระทำความดีทั้งหลาย"},{"number":106,"text":"แท้จริง นั่นคือ การทดสอบที่ชัดแจ้งแน่นอน"},{"number":107,"text":"และเราได้ให้ค่าไถ่ตัวเขาด้วยสัตว์เชือดพลีอันใหญ่หลวง"},{"number":108,"text":"และเราได้ปล่อยทิ้งไว้ (เกียรติคุณ) แก่เขาในกลุ่มชนรุ่นหลัง ๆ"},{"number":109,"text":"ศานติจงมีแต่อิบรอฮีม"},{"number":110,"text":"เช่นนั้นแหละ เราจะตอบแทนผู้กระทำความดีทั้งหลาย"},{"number":111,"text":"แท้จริง เขา (อิบรอฮีม) เป็นคนหนึ่งในปวงบ่าวของเราผู้ศรัทธา"},{"number":112,"text":"เราได้แจ้งข่าวดีแก่เขาว่า จะได้ (ลูกคนหนึ่ง) อิสฮาก เป็นนะบี (จะเป็นหนึ่ง) ในหมู่คนดีทั้งหลาย"},{"number":113,"text":"และเราได้ให้ความจำเริญแก่เขาและแก่อิสฮาก และในหมู่ลูกหลานของเขาทั้งสองนั้นมีผู้ทำความดีและมีผู้อธรรมแก่ตัวของเขาเองอย่างชัดแจ้ง"},{"number":114,"text":"และโดยแน่นอน เราได้ให้ความโปรดปรานแก่มูซาและฮารูณ"},{"number":115,"text":"และเราได้ช่วยเขาทั้งสองและหมู่ชนของเขาทั้งสอง ให้พ้นจากความเคราะห์ร้ายอันใหญ่หลวง"},{"number":116,"text":"และเราได้ช่วยเหลือพวกเขา ดังนั้น พวกเขาจึงเป็นผู้มีชัยชนะ"},{"number":117,"text":"และเราได้ประทานคัมภีร์แก่เขาทั้งสองซึ่งสมบูรณ์ชัดเจน (เตารอฮฺ)"},{"number":118,"text":"และเราได้แนะนำเขาทั้งสองสู่แนวทางที่เที่ยงตรง"},{"number":119,"text":"และเราได้ปล่อยทิ้งไว้ (เกียรติคุณ) แก่เขาทั้งสองในกลุ่มชนรุ่นหลัง ๆ"},{"number":120,"text":"ศานติจงมีแด่มูซาและฮารูณ"},{"number":121,"text":"แท้จริง เช่นนั้นแหละเราจะตอบแทนผู้กระทำความดีทั้งหลาย"},{"number":122,"text":"แท้จริง เขาทั้งสองเป็นปวงบ่าวของเราผู้ศรัทธา"},{"number":123,"text":"และแท้จริง อิลยาสนั้นเป็นคนหนึ่งในบรรดาร่อซูล"},{"number":124,"text":"เมื่อเขากล่าวแก่หมู่ชนของเขาว่า “พวกท่านไม่ยำเกรงอัลลอฮฺหรือ"},{"number":125,"text":"“พวกท่านเคารพสักการะบะอฺลฺ (เจว็ด)"},{"number":126,"text":"“อัลลอฮฺคือพระเจ้าของพวกท่านและพระเจ้าของบรรพบุรุษของพวกท่านแต่เก่าก่อน”"},{"number":127,"text":"ดังนั้น พวกเขาจะถูกนำมาลงโทษอย่างแน่นอน"},{"number":128,"text":"นอกจากปวงบ่าวของอัลลอฮฺผู้บริสุทธิ์ใจ"},{"number":129,"text":"และเราได้ปล่อยทิ้งไว้ (เกียรติคุณ) แก่เขาในกลุ่มชนรุ่นหลัง ๆ"},{"number":130,"text":"ศานติจงมีแด่วงศ์วานของยาซีน"},{"number":131,"text":"แท้จริง เช่นนั้นแหละเราจะตอบแทนผู้กระทำความดีทั้งหลาย"},{"number":132,"text":"แท้จริง เขาเป็นคนหนึ่งในปวงบ่าวของเราผู้ศรัทธา"},{"number":133,"text":"และแท้จริง ลูฏนั้นเป็นคนหนึ่งในบรรดาร่อซูล"},{"number":134,"text":"เมื่อเราได้ช่วยเขาและพรรคพวกของเขาทั้งหมดให้รอดพ้น"},{"number":135,"text":"นอกจากหญิงแก่คนหนึ่งเหลืออยู่ในหมู่ผู้รั้งท้าย"},{"number":136,"text":"แล้วเราได้ทำลายล้างคนอื่น ๆ ทั้งหมด"},{"number":137,"text":"และแท้จริง พวกเจ้าจะต้องเดินผ่าน (ไปมา) สถานที่ของพวกเขาในยามเช้า"},{"number":138,"text":"และยามค่ำคืน ดังนั้น แล้วพวกเจ้าจะไม่พิจารณาดูดอกหรือ"},{"number":139,"text":"และแท้จริง ยูนุสนั้นอยู่ในหมู่ผู้ที่ถูกส่งมาเป็นร่อซูล"},{"number":140,"text":"จงรำลึก ขณะที่เขาได้หนีไปยังเรือที่บรรทุกผู้คนเต็มเพียบ"},{"number":141,"text":"ดังนั้น ยูนุสได้เข้าร่วมจับฉลาก แล้วเขาจึงอยู่ในหมู่ผู้ถูกพิชิต (แพ้ในการจับฉลาก)"},{"number":142,"text":"แล้วปลาตัวใหญ่ได้กลืนเขา และเขาสมควรที่จะถูกตำหนิ"},{"number":143,"text":"หากว่าเขามิได้เป็นคนหนึ่งในหมู่ผู้แซ่ซ้องสดุดีแล้ว"},{"number":144,"text":"แน่นอน เขาจะอยู่ในท้องปลาจวบจนกระทั่งวันฟื้นคืนชีพ"},{"number":145,"text":"แล้วเราได้เหวี่ยงเขาขึ้นบนที่โล่งริมฝั่ง ในสภาพที่ป่วย"},{"number":146,"text":"และเราได้ให้มีต้นไม้ (พันธ์ไม้เลื้อย) น้ำเต้างอกเงยขึ้น ปกคลุมตัวเขา"},{"number":147,"text":"และเราได้ส่งเขาไปยัง (หมู่บ้านของเขา) มีจำนวนหนึ่งแสนคนหรือเกินกว่านั้น"},{"number":148,"text":"แล้วพวกเขาก็ศรัทธา ดังนั้น เราจึงปล่อยให้พวกเขามีความสุขสำราญชั่วระยะเวลาหนึ่ง"},{"number":149,"text":"ดังนั้น (มุฮัมมัด) จงถามพวกเขาซิว่า พระเจ้าของเจ้ามีบุตรหญิงหลายคน และพวกเขามีบุตรชายหลายคนกระนั้นหรือ"},{"number":150,"text":"หรือว่าเราได้สร้างมะลาอิกะฮฺเป็นเพศหญิง โดยที่พวกเขารู้เห็นเป็นพยาน"},{"number":151,"text":"พึงทราบเถิด แท้จริงพวกเขานั้นเนื่องจากการกล่าวเท็จของพวกเขาพวกเขาจึงกล่าวว่า"},{"number":152,"text":"“อัลลอฮฺทรงให้กำเนิดบุตรชาย!” และแท้จริงพวกเขานั้นเป็นผู้กล่าวเท็จอย่างแน่นอน"},{"number":153,"text":"อัลลอฮฺทรงเลือกบุตรหญิงแทนบุตรชายกระนั้นหรือ"},{"number":154,"text":"เกิดอะไรขึ้นแก่พวกเจ้า! ทำไมพวกเจ้าจึงตัดสินเช่นนั้น"},{"number":155,"text":"พวกเจ้ามิได้ใคร่ครวญดูบ้างหรือ"},{"number":156,"text":"หรือว่าพวกเจ้ามีหลักฐานอันชัดแจ้ง"},{"number":157,"text":"ดังนั้น พวกเจ้าจงนำคัมภีร์ของพวกเจ้ามาแสดง หากพวกเจ้าเป็นผู้สัตย์จริง"},{"number":158,"text":"และพวกเขากล่าวอ้างความสัมพันธ์ (ทางเครือญาติ) ระหว่างพระองค์กับพวกญินและโดยแน่นอนพวกญินรู้ดีว่าแท้จริงพวกมันจะถูกนำตัวมาปรากฏต่อหน้าอัลลอฮฺ (เพื่อการลงโทษ)"},{"number":159,"text":"มหาบริสุทธิ์ยิ่งแด่อัลลอฮฺ จากสิ่งที่พวกเขากล่าวอ้าง"},{"number":160,"text":"เว้นแต่ปวงบ่าวของอัลลอฮฺผู้ซื่อสัตย์"},{"number":161,"text":"แน่นอน พวกเจ้าและสิ่งที่พวกเจ้าเคารพบูชานั้น"},{"number":162,"text":"พวกเจ้าไม่สามารถทำให้ผู้ใดหลงทางไปได้"},{"number":163,"text":"นอกจากผู้ที่จะเข้าไปอยู่ในไฟอันลุกโชติช่วง"},{"number":164,"text":"และไม่มีผู้ใดในหมู่พวกเรา เว้นแต่เขาได้มีตำแหน่งที่ได้กำหนดไว้แล้ว"},{"number":165,"text":"และแท้จริง เรานั้นเป็นผู้ที่ยืนเข้าแถวอยู่แล้ว"},{"number":166,"text":"และแท้จริง เรานั้นเป็นผู้แซ่ซ้องสดุดีอัลลอฮฺ"},{"number":167,"text":"และพวกเขาเหล่านั้น (กุฟฟารมักกะฮฺ) เคยกล่าวไว้ว่า"},{"number":168,"text":"“หากว่าเรามีข้อตักเตือน (คัมภีร์) อยู่กับเรา เช่นเดียวกับหมู่ชนในสมัยก่อน ๆ”"},{"number":169,"text":"“แน่นอน เราก็จะเป็นบ่าวของอัลลอฮฺผู้ซื่อสัตย์”"},{"number":170,"text":"แต่พวกเขาปฏิเสธ ไม่ศรัทธาต่ออัลกุรอาน แล้วพวกเขาก็จะได้รู้เห็น"},{"number":171,"text":"และโดยแน่นอน ลิขิตของเราได้บันทึกไว้ก่อนแล้ว แก่ปวงบ่าวของเราที่เป็นร่อซูล"},{"number":172,"text":"ว่า แน่นอน พวกเขาจะได้รับความช่วยเหลือ"},{"number":173,"text":"และแท้จริง ไพร่พลของเรานั้น สำหรับพวกเขาจะเป็นผู้มีชัยชนะ"},{"number":174,"text":"ดังนั้น เจ้าจงหันเหออกจากพวกเขาชั่วระยะหนึ่ง"},{"number":175,"text":"และจงเฝ้าคอยดูพวกเขาเถิด แล้วพวกเขาก็จะเห็นมันเอง"},{"number":176,"text":"พวกเขาเร่งรีบต่อการลงโทษของเรากระนั้นหรือ"},{"number":177,"text":"ครั้นเมื่อการลงโทษได้ลงมาที่หน้าบ้านพักของพวกเขา ยามเช้าของบรรดาผู้ถูกตักเตือนนั้นมันช่างชั่วช้าเสียนี่กระไร"},{"number":178,"text":"และเจ้าจงหันเหออกจากพวกเขาระยะหนึ่ง"},{"number":179,"text":"และจงเฝ้าคอยดูเถิด แล้วพวกเขาก็จะเห็นมันเอง"},{"number":180,"text":"มหาบริสุทธิ์ยิ่งแด่พระเจ้าของเจ้าพระเจ้าแห่งอำนาจจากสิ่งที่พวกเขากล่าวอ้าง"},{"number":181,"text":"ศานติจงมีแด่บรรดาร่อซูลทั้งหลาย"},{"number":182,"text":"และบรรดาการสรรเสริญทั้งมวลเป็นของอัลลอฮฺ พระเจ้าแห่งสากลโลก"}]}