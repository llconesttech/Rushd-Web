{"number":70,"edition":"th.thai","ayahs":[{"number":1,"text":"มีคนหนึ่งได้ขอการลงโทษที่จะต้องเกิดขึ้นอย่างแน่นอน"},{"number":2,"text":"สำหรับบรรดาผู้ปฏิเสธศรัทธานั้นไม่มีผู้ปัดป้องใด ๆ ให้พ้นจาการลงโทษไปได้"},{"number":3,"text":"(การลงโทษนั้น) มาจากอัลลอฮฺ ผู้เป็นเจ้าของแห่งทางขึ้นสู่เบื้องสูง"},{"number":4,"text":"มะลาอิกะฮฺและอัรรูหฺ (ญิบริล) จะขึ้นไปหาพระองค์ในวันหนึ่งซึ่งกำหนดของมันเท่ากับห้าหมื่นปี (ของโลกดุนยานี้)"},{"number":5,"text":"ดังนั้นเจ้าจงอดทนด้วยความอดทนที่ดีงามเถิด"},{"number":6,"text":"แท้จริงพวกเขา (มุชริกีน)มองเห็นการลงโทษว่าเป็นเรื่องห่างไกล"},{"number":7,"text":"แต่ว่าเราเห็นมัน (การลงโทษ) นั้นเป็นเรื่องใกล้"},{"number":8,"text":"วันที่ท้องฟ้าจะเป็นเช่นทองแดงที่หลอมละลาย"},{"number":9,"text":"และบรรดาภูเขาจะเป็นเช่นขนสัตว์ที่ปลิวว่อน"},{"number":10,"text":"และมิตรสหายจะไม่ถามถึงกัน"},{"number":11,"text":"ถึงแม้ว่าพวกเขาจะประสานสายตาซึ่งกันและกันก็ตาม ผู้ประพฤติชั่วก็ใคร่จะไถ่ตน ให้พ้นจากการลงโทษของอัลลอฮฺในวันนั้นด้วยบุตรหลานของเขา"},{"number":12,"text":"และด้วยภริยาของเขา และด้วยพี่น้องของเขา"},{"number":13,"text":"และด้วยญาติพี่น้องของเขา ซึ่งได้ให้ที่พักอาศัยแก่เขา"},{"number":14,"text":"และด้วยผู้ที่อยู่ในแผ่นดินทั้งมวล เพื่อที่จะให้เขารอดพ้นจากการลงโทษ"},{"number":15,"text":"ไม่เลยทีเดียว แท้จริงมันเป็นไฟนรกที่ลุกโซน"},{"number":16,"text":"หนังศีรษะถูกลอก ออก (เพราะความร้อนของไฟนรก)"},{"number":17,"text":"มันจะเรียกผู้ที่ผินหลัง และหันห่างจากความจริง"},{"number":18,"text":"และสะสมทรัพย์สินและปิดบังไว้"},{"number":19,"text":"แท้จริงมนุษย์นั้นถูกบังเกิดมาเป็นคนหวั่นไหว"},{"number":20,"text":"เมื่อความทุกข์ยากประสบแก่เขา ก็ตีโพยตีพายกลัดกลุ้ม"},{"number":21,"text":"และเมื่อคุณความดีประสบแก่เขา ก็หวงแหน"},{"number":22,"text":"นอกจากบรรดาผู้กระทำละหมาด"},{"number":23,"text":"บรรดาผู้ที่ดำรงมั่นอยู่ในการทำละหมาดของพวกเขาเป็นประจำ"},{"number":24,"text":"และบรรดาผู้ที่ในทรัพย์สินของพวกเขามีส่วนที่ถูกกำหนดไว้"},{"number":25,"text":"สำหรับผู้ที่เอ่ยขอและผู้ที่ไม่เอ่ยขอ"},{"number":26,"text":"และบรรดาผู้ที่เชื่อมั่นต่อวันแห่งการตอบแทน (วันกิยามะฮฺ)"},{"number":27,"text":"และบรรดาผู้ที่มีความหวาดหวั่นต่อการลงโทษแห่งพระเจ้าของพวกเขา"},{"number":28,"text":"แท้จริงการลงโทษแห่งพระเจ้าของพวกเขาไม่เป็นที่ปลอดภัย"},{"number":29,"text":"และบรรดาผู้ที่ระวังรักษาทวารของพวกเขา"},{"number":30,"text":"นอกจากแก่คู่ครองของพวกเขา หรือที่มือขวาของพวกเขาครอบครองในลักษณะเช่นนั้นพวกเขาจะไม่เป็นผู้ที่ถูกตำหนิ"},{"number":31,"text":"ดังนั้นผู้ใดล่วงละเมิดนอกเหนือไปจากนั้น ชนเหล่านั้นพวกเขาเป็นผู้ละเมิด"},{"number":32,"text":"และบรรดาผู้ที่ระวังรักษาสิ่งที่ได้รับมอบหมาย (อะมานะฮฺ) ของพวกเขาและคำมั่นสัญญาของพวกเขา"},{"number":33,"text":"และบรรดาผู้ที่ดำรงมั่นต่อการเป็นพยานของพวกเขา"},{"number":34,"text":"และบรรดาผู้ที่ดำรงรักษาในการละหมาดของพวกเขา"},{"number":35,"text":"ชนเหล่านั้นจะอยู่ในสวนสวรรค์อันหลากหลายเป็นผู้ได้รับเกียรติ"},{"number":36,"text":"มีอะไรเกิดขึ้นแก่บรรดาผู้ปฏิเสธศรัทธาที่วิ่งกระหืดกระหอบมายังเจ้า (มุฮัมมัด)"},{"number":37,"text":"พวกเขานั่งเป็นกลุ่ม ๆ ทางขวาหรือทางซ้ายของเจ้า"},{"number":38,"text":"แต่ละคนในหมู่พวกเขาต่างก็อยากจะเข้าไปอยู่ในสวนสวรรค์อันสุขสำราญกระนั้นหรือ"},{"number":39,"text":"ไม่เลยทีเดียวแท้จริงเราได้สร้างพวกเขาจากสิ่งที่พวกเขารู้กันดี"},{"number":40,"text":"ข้าขอสาบานต่อพระเจ้าแห่งบรรดาทิศตะวันออก และบรรดาทิศตะวันตกว่า แท้จริงเรา (อัลลอฮฺ) เป็นผู้เดชานุภาพอย่างแน่นอน"},{"number":41,"text":"ต่อการที่เราจะเปลี่ยนตัวแทนซึ่งดีกว่าพวกเขาและเราจะไม่เป็นผู้หมดความสามารถ"},{"number":42,"text":"ดังนั้น เจ้าจงปล่อยพวกเขาให้มั่วสุมและหลงระเริง จนกว่าพวกเขาจะได้พบกับวัน (กิยามะฮฺ) ของพวกเขา ซึ่งพวกเขาถูกสัญญาไว้"},{"number":43,"text":"วันที่พวกเขาจะออกมาจากหลุมฝังศพอย่างรีบเร่งคล้ายกับพวกเขาวิ่งกรูไปยังเจว็ดของพวกเขา"},{"number":44,"text":"สายตาของพวกเขาละห้อยเศร้าสลดความอัปยศปกคลุมพวกเขา นั่นคือวันที่พวกเขาถูกสัญญาไว้"}]}