{"number":69,"edition":"tr.ozturk","ayahs":[{"number":1,"text":"el-Hâkka/geleceği kuşkusuz olan şey"},{"number":2,"text":"Nedir o hâkka"},{"number":3,"text":"O hâkkanın niteliğini sana bildiren nedir"},{"number":4,"text":"Semûd ve Âd kâriayı/başa çarpan olayı yalanlamıştı"},{"number":5,"text":"Bunun üzerine Semûd, bir doğal felaket ile helâk edildi"},{"number":6,"text":"Âd ise gürleyen sesle gelen rüzgârlı bir fırtınayla mahvedildi"},{"number":7,"text":"Onu, onların üzerine yedi gece-sekiz gün hiç ara vermeden saldı. Topluluğu orada yerlere serilmiş görürsün. İçleri boşaltılmış hurma kütükleri gibidirler"},{"number":8,"text":"Onlardan geri kalan bir şey görüyor musun"},{"number":9,"text":"Firavun da ondan öncekiler de altı üstüne gelmiş kentler de aynı hataya vücut verdiler"},{"number":10,"text":"Rablerinin resulüne isyan ettiler de O da onları, şiddeti arttıkça artan bir yakalayışla yakaladı"},{"number":11,"text":"Su azıp köpürdüğünde, biz sizi o akıp gidende taşıdık"},{"number":12,"text":"Ki onu size bir hatırlatıcı/düşündürücü yapalım ve kavrayabilen kulak kavrasın"},{"number":13,"text":"Sûra bir üfleyişle üflendiğinde"},{"number":14,"text":"Yer ve dağlar yükletilip birbirine bir çarpılışla parça parça edildiğinde"},{"number":15,"text":"İşte o gün, olması gereken olmuştur"},{"number":16,"text":"Gök yarılmıştır. O gün o, lime lime sarkmıştır"},{"number":17,"text":"Melek de onun kenarlarındadır. Rabbinin arşını, o gün onların üstündeki sekiz taşır"},{"number":18,"text":"O gün arz olunursunuz; hiçbir saklınız-gizliniz kalmaz"},{"number":19,"text":"Öz kitabı sağından verilen: \"İşte kitabım, okuyun!\" der"},{"number":20,"text":"Kendi hesabıma kavuşacağımı sezmiştim zaten"},{"number":21,"text":"Artık o, hoşnutluk veren bir yaşayış içindedir"},{"number":22,"text":"Yüksek bir bahçe içindedir"},{"number":23,"text":"Devşirilmesi kolaydır onun"},{"number":24,"text":"Geçmiş günlerde sunduklarınızın karşılığı olarak afiyetle yiyin, için"},{"number":25,"text":"Öz kitabı sol taraftan verilene gelince o şöyle der: \"Ah, ne olurdu, bana kitabım verilmeseydi"},{"number":26,"text":"Hesabımın ne olduğunu hiç bilmemiş olsaydım"},{"number":27,"text":"Ah, ne olurdu, iş bitmiş olsaydı"},{"number":28,"text":"Hiçbir işime yaramadı malım"},{"number":29,"text":"Sökülüp gitti benden saltanatım"},{"number":30,"text":"Tutun onu, derhal bağlayın onu"},{"number":31,"text":"Sonra cehenneme sallayın onu"},{"number":32,"text":"Sonra, boyu yetmiş arşın olan bir zincirde yollayın onu"},{"number":33,"text":"Çünkü o, yüce Allah'a inanmıyordu"},{"number":34,"text":"Yoksulu doyurmaya özendirmiyordu"},{"number":35,"text":"Bugün onun için burada bir sıcak dost yoktur"},{"number":36,"text":"Yıkananların atık sularından başka yemek de yoktur"},{"number":37,"text":"Ki o atık suyu sadece günahkârlar yer"},{"number":38,"text":"Hayır, sandıkları gibi değil! Yemin ederim gördüklerinize"},{"number":39,"text":"Ve görmediklerinize"},{"number":40,"text":"Ki o, çok soylu bir elçinin sözüdür"},{"number":41,"text":"Bir şairin sözü değildir o. Ne kadar da az inanıyorsunuz"},{"number":42,"text":"Bir kâhinin sözü de değildir o. Ne kadar da az araştırıp düşünüyorsunuz"},{"number":43,"text":"Âlemlerin Rabbi'nden bir indiriştir o"},{"number":44,"text":"Eğer bazı lafları bizim sözlerimiz diye ortaya sürseydi"},{"number":45,"text":"Yemin olsun, ondan sağ elini koparırdık"},{"number":46,"text":"Sonra ondan can damarını mutlaka keserdik"},{"number":47,"text":"Sizin hiçbiriniz ona siper de olamazdınız"},{"number":48,"text":"Gerçek şu ki o, sakınanlar için tam bir uyarıcı ve düşündürücüdür"},{"number":49,"text":"Ve biz, içinizden onu yalanlayanların bulunduğunu kesinlikle biliyoruz"},{"number":50,"text":"Ve o, gerçeği örten nankörler/inkârcılar için tam bir hasrettir"},{"number":51,"text":"Ve o, kesin bilginin tam gerçeğidir"},{"number":52,"text":"Hadi artık, yüce Rabbinin adını tespih et"}]}