{"number":83,"edition":"tr.ozturk","ayahs":[{"number":1,"text":"Azap ve kaygu, tartıda ve ölçüde hile yapanlara olsun"},{"number":2,"text":"Ki onlar insanlardan alırken ölçüyü tam yaparlar"},{"number":3,"text":"Onlara vermek üzere tartıp ölçtükleri zaman, eksiltmeye giderler"},{"number":4,"text":"Peki, bunlar kendilerinin diriltileceğini sanmıyorlar mı"},{"number":5,"text":"Çok büyük bir gün için"},{"number":6,"text":"Bir gün ki, insanlar, âlemlerin Rabbi huzurunda kıyama geçerler"},{"number":7,"text":"Hayır, iş düşündükleri gibi değil! Rezilliğe batmışların kitabı, karanlık ve pis bir çukurun, Siccîn'in ta içindedir"},{"number":8,"text":"Siccîn'in ne olduğunu sana gösteren nedir"},{"number":9,"text":"Rakamlandırılmış bir kitaptır o"},{"number":10,"text":"Vay haline o gün, yalanlayanların"},{"number":11,"text":"Onlar ki din gününü yalanlarlar"},{"number":12,"text":"Onu ancak her şımarıp azmış, günaha batmış olan yalanlar"},{"number":13,"text":"Ayetlerimiz ona okunduğunda, \"Daha öncekilerin efsaneleri!\" deyiverir"},{"number":14,"text":"İşin esası o değil! Onların kazanmakta oldukları, kalplerinin üstünde pas oluşturmuştur"},{"number":15,"text":"Hayır! Onlar o gün Rablerine karşı tam bir şekilde perdelenmişlerdir"},{"number":16,"text":"Sonra onlar mutlaka cehenneme dalacaklardır"},{"number":17,"text":"Sonra da: \"İşte budur, o yalanlamakta olduğunuz şey!\" denilecektir"},{"number":18,"text":"Hayır, sandıkları gibi değil! İyilik sergileyenlerin kitabı İlliyyûn'da, en yüce burçlardadır"},{"number":19,"text":"İlliyyûn'un ne olduğunu sana anlatan nedir"},{"number":20,"text":"Rakamlanmış bir kitaptır o"},{"number":21,"text":"Yaklaştırılmış olanlar tanıklık ederler ona"},{"number":22,"text":"İyilik sergileyenler büyük bir nimetin tam içindedir"},{"number":23,"text":"Koltuklar üzerinde seyre dalarlar"},{"number":24,"text":"Yüzlerinde nimetin sevinç parıltısını izlersin"},{"number":25,"text":"Katıksız, damgalı bir içecekten içirilirler"},{"number":26,"text":"Ki sonu bir misktir. İşte, yarışanlar böyle bir şey için yarışsınlar"},{"number":27,"text":"Onun katkısı Tesnîm'den; en yüce, en seçkin olandandır"},{"number":28,"text":"Bir kaynak ki, iyice yaklaştırılmış olanlar içerler ondan"},{"number":29,"text":"Şu bir gerçek ki, suça batmış olanlar, iman sahiplerine gülerlerdi"},{"number":30,"text":"Onların yanlarından geçerken birbirlerine kaş-göz işareti yaparlardı"},{"number":31,"text":"Ailelerine döndüklerinde, gülüp eğlenmeye koyulurlardı"},{"number":32,"text":"İnananları gördüklerinde: \"Şunlar var ya! Şaşkın, sapık bunlar!\" derlerdi"},{"number":33,"text":"Oysaki kendileri, inananlar üzerine bekçi gönderilmemişti"},{"number":34,"text":"İşte bugün, iman sahipleri, küfre batmışlara gülüyorlar"},{"number":35,"text":"Koltuklar üzerinde seyrediyorlar"},{"number":36,"text":"Nankör kâfirler, yapmış olduklarıyla ödüllendirildiler mi"}]}