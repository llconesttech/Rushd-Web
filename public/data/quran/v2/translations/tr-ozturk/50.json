{"number":50,"edition":"tr.ozturk","ayahs":[{"number":1,"text":"Kaf. Şanı yüce, ilahî cömertlikle dolu Kur'an'a yemin olsun ki"},{"number":2,"text":"İş sanıldığı gibi değil! Kendilerine içlerinden bir uyarıcı geldi diye şaştılar da şöyle dediler o küfre batanlar: \"Acayip şey bu"},{"number":3,"text":"Ölünce mi, biz toprak olunca mı? Çok uzak bir dönüştür bu"},{"number":4,"text":"Toprağın onlardan neyi eksilttiğini pek iyi bilmişizdir biz. Her şeyi saklayıp koruyan bir Kitap var katımızda"},{"number":5,"text":"Hayır, hayır! Onlar, hak kendilerine geldiğinde, onu yalanladılar. Şimdi perişan mı perişan bir durum içindedirler"},{"number":6,"text":"Bakmadılar mı üstlerindeki göğe ki nasıl kurduk onu, nasıl süsleyip nakışladık?! Yırtığı, çatlağı da yoktur onun"},{"number":7,"text":"Yeryüzünü de biz uzatıp yaydık; denge noktaları yerleştirdik ona ve bitirdik onda, bakanları hayran bırakan her türlü çifti"},{"number":8,"text":"İbretle bakılası, gönüller açıcı şeyler olarak; hakka yönelen her kula öğüt olarak"},{"number":9,"text":"Gökten, kutlu ve bereketli bir su indirdik de onunla bahçeler yeşerttik, hasatlanacak daneler yetiştirdik"},{"number":10,"text":"Yüksek yüksek hurma ağaçları büyüttük. Birbirine girmiş kümeler halinde tomurcukları vardır onların"},{"number":11,"text":"Kullara rızık olsun diye. Ve o suyla ölü bir beldeye hayat verdik. İşte böyledir topraktan fışkırış"},{"number":12,"text":"Onlardan önce Nûh kavmi, Ress halkı, Semûd kavmi yalanlamıştı"},{"number":13,"text":"Âd, Firavun ve Lût'un halkı da"},{"number":14,"text":"Eykeliler, Tübba' kavmi de. Hepsi resulleri yalanladı da duyurulan azap hak oldu"},{"number":15,"text":"İlk yaratıştan âciz kalıp yorulmuş muyduk? Hayır, yeni bir yaratıştan kuşku içinde olan onlardır"},{"number":16,"text":"Yemin olsun ki, insanı biz yarattık. Nefsinin ona neler fısıldadığını da biz biiriz. Biz ona, şah damarından daha yakınız"},{"number":17,"text":"Sağında ve solunda oturmuş iki görevli, kayıt yapmaktadır"},{"number":18,"text":"Bir söz sarfetmeye dursun, yanındaki gözcü hemen zaptediverir"},{"number":19,"text":"Ölüm sarhoşluğu hak olarak geldi. İşte bu, senin kaçıp durduğun şeydir"},{"number":20,"text":"Ve sûra üflendi. İşte bu, geleceği vaat edilen gündür"},{"number":21,"text":"Her benlik, yanında bir güdücü, bir de tanık olduğu halde gelir"},{"number":22,"text":"Yemin olsun, sen bundan gaflet içindeydin. Ama perdeni üstünden kaldırıverdik. Bugün gözün keskin mi keskin"},{"number":23,"text":"Yoldaşı şöyle der: \"İşte yanımdaki, hazır"},{"number":24,"text":"Siz, ikiniz! Tüm nankörleri, inatçıları cehenneme atın"},{"number":25,"text":"Durmadan hayrı engelleyeni, azgını, işkilciyi"},{"number":26,"text":"O ki, Allah'ın yanına başka bir ilah koydu. Artık atın onu, o şiddetli azabın içine"},{"number":27,"text":"Yoldaşı dedi ki: \"Rabbimiz, onu ben azdırmadım. Onun kendisi, dönüşü olmayan bir sapıklık içindeydi"},{"number":28,"text":"Allah buyurdu: \"Huzurumda çekişmeyin! Ben size uyarıyı çok önceden göndermiştim"},{"number":29,"text":"Benim huzurumda söz değiştirilmez ve ben kullara asla zulmetmem"},{"number":30,"text":"O gün cehenneme: \"Doldun mu?\" deriz. O ise: \"Daha yok mu?\" der"},{"number":31,"text":"Ve cennet, takva sahiplerine yaklaştırılmıştır; hiç uzak değildir"},{"number":32,"text":"İşte size vaat edilen budur. Allah'a sürekli yönelen, korunması gerekeni koruyan herkese"},{"number":33,"text":"Görmediği halde Rahman'dan ürperen ve Allah'a yönelik bir kalp getiren herkese"},{"number":34,"text":"Esenlikle girin oraya! Sonsuzlaşma günüdür bu"},{"number":35,"text":"Orada onlar için istedikleri her şey var. Katımızda ise dahası da var"},{"number":36,"text":"Onlardan önce nice nesilleri helâk ettik ki, vuruş ve tutuşları bunlardan daha zorluydu. Ülkelerde delikler açmışlardı/beldelerde kaçacak delik aradılar/beldeleri boydan boya dolaştılar. Var mı bir kaçacak yer"},{"number":37,"text":"Hiç kuşkusuz, bunda, kalbi olan yahut tam bir tanık olarak kulak veren için mutlak bir öğüt vardır"},{"number":38,"text":"Yemin olsun, biz gökleri, yeri ve bunlar arasındakileri altı günde yarattık. Ve bize hiçbir yorgunluk dokunmadı"},{"number":39,"text":"Artık onların söylediklerine sabret ve Güneş'in doğuşundan önce de batışından önce de Rabbinin hamdiyle tespih et"},{"number":40,"text":"Gecenin bir kısmında ve secdelerin arkalarından O'nu tespih et"},{"number":41,"text":"Haykıranın çok yakın bir yerden sesleneceği günü dinle"},{"number":42,"text":"O gün o müthiş sesi hak olarak dinleyecekler. Ortaya çıkış/diriliş günüdür bu"},{"number":43,"text":"Biz, evet biz hayat veriyoruz, biz öldürüyoruz. Ve dönüş yalnız bizedir"},{"number":44,"text":"O gün, yer çatır çatır yarılıp onlardan çabucak uzaklaşır. Bu yalnız bizim için kolay olan bir haşretmedir"},{"number":45,"text":"Biz onların neler söylediklerini çok iyi biliyoruz. Sen onların üstüne bir zorba değilsin. O halde, benim tehdidimden korkanlara sadece Kur'an'la öğüt ver"}]}