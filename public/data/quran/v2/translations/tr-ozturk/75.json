{"number":75,"edition":"tr.ozturk","ayahs":[{"number":1,"text":"Hayır, öyle değil! Kıyamet gününe yemin ederim ki"},{"number":2,"text":"Öyle değil! Kendisini ısrarla kınayan benliğe de yemin ederim"},{"number":3,"text":"İnsan, kendisinin kemiklerini asla bir araya toplamayacağımızı mı sanıyor"},{"number":4,"text":"Hayır, sandığı gibi değil! Biz onun parmak uçlarını da tam bir biçimde düzenlemeye gücü yetenleriz"},{"number":5,"text":"Fakat insan kendi önünde rezillik sergilemeyi ister"},{"number":6,"text":"Kıyamet günü nerede/ne zaman?\" diye sorar"},{"number":7,"text":"Göz şimşek çaktığında"},{"number":8,"text":"Ay tutulduğunda"},{"number":9,"text":"Ve Güneş'le Ay biraraya getirildiğinde"},{"number":10,"text":"Der ki insan o gün: \"Kaçılacak yer nerede"},{"number":11,"text":"Hayır, yok sığınacak yer"},{"number":12,"text":"Varılıp durulacak yer Rabbinin huzurudur o gün"},{"number":13,"text":"Haber verilir insana o gün önden gönderdiği de arkaya bıraktığı da"},{"number":14,"text":"Gerçek şu ki insan, öz benliği üzerine yönelmiş keskin ve derin bir bakıştır"},{"number":15,"text":"Dökse de ortaya tüm mazeretlerini"},{"number":16,"text":"Onu aceleye getiresin diye dilini onunla hareketlendirme"},{"number":17,"text":"Onu toplamak ve okumak bize düşer"},{"number":18,"text":"O halde, biz onu okuduğumuzda, sen onun okunuşunu izle"},{"number":19,"text":"Sonra onu açıklamak da bizim işimiz olacaktır"},{"number":20,"text":"Hayır, hayır! Siz hemencecik geleni seversiniz"},{"number":21,"text":"Ve sonradan geleceği terk edersiniz"},{"number":22,"text":"Yüzler vardır o gün parıltılı"},{"number":23,"text":"Rabbine doğru bakan"},{"number":24,"text":"Ve yüzler vardır o gün, asık/buruk"},{"number":25,"text":"Kendisine, bel kıracak bir hesap yöneleceğini sezinler"},{"number":26,"text":"İş, onların sandığı gibi değil! Can, köprücüklere dayandığında"},{"number":27,"text":"Kim var okuyup üfleyecek?\" denilir"},{"number":28,"text":"Sezinlemiştir ki odur ayrılık"},{"number":29,"text":"Dolaşmıştır el-ayak/kol-bacak"},{"number":30,"text":"Rabbine doğrudur o gün sevkiyat"},{"number":31,"text":"Ne tasdik etti ne sadaka verdi ne namaz kıldı/dua etti"},{"number":32,"text":"Tam aksine, yalanladı, gerisin geri döndü"},{"number":33,"text":"Sonra da çalım sata sata ailesine gitti"},{"number":34,"text":"Çok uygundur sana bu bela, çok uygun"},{"number":35,"text":"Evet, çok uygundur sana bu bela, çok uygun"},{"number":36,"text":"İnsan, başıboş bırakılacağını mı sanıyor"},{"number":37,"text":"O, dökülen meniden bir sperm değil miydi"},{"number":38,"text":"Sonra o, bir çiğnem et oldu da Allah onu yarattı, ardından düzgün bir şekle ulaştırdı"},{"number":39,"text":"Nihayet ondan iki çifti, erkeği ve dişiyi vücuda getirdi"},{"number":40,"text":"Peki bunu yapan, ölüyü diriltmeye güç yetiremez mi"}]}