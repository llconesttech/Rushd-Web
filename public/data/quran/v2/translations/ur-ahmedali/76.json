{"number":76,"edition":"ur.ahmedali","ayahs":[{"number":1,"text":"انسان پر ضرور ایک ایسا زمانہ بھی آیا ہے کہ اس کا کہیں کچھ بھی ذکر نہ تھا"},{"number":2,"text":"بے شک ہم نے انسان کو ایک مرکب بوند سے پیدا کیا ہم اس کی آزمائش کرنا چاہتے تھے پس ہم نے اسے سننے والا دیکھنے والا بنا دیا"},{"number":3,"text":"بے شک ہم نے اسے راستہ دکھا دیا یا تو وہ شکر گزار ہے اور یا ناشکرا"},{"number":4,"text":"بے شک ہم نے کافروں کے لیے زنجیریں اور طوق اور دھکتی آگ تیار کر رکھی ہے"},{"number":5,"text":"بے شک نیک ایسی شراب کے پیالے پئیں گے جس میں چشمہ کافور کی آمیزش ہو گی"},{"number":6,"text":"وہ ایک چشمہ ہو گا جس میں سے الله کے بندے پئیں گے اس کو آسانی سے بہا کر لے جائیں گے"},{"number":7,"text":"وہ اپنی منتیں پوری کرتے ہیں اور اس دن سے ڈرتے رہتے ہیں جس کی مصیبت ہر جگہ پھیلی ہوئی ہوگی"},{"number":8,"text":"اور وہ اس کی محبت پرمسکین اور یتیم اور قیدی کو کھانا کھلاتے ہیں"},{"number":9,"text":"ہم جو تمہیں کھلاتے ہیں تو خاص الله کے لیے نہ ہمیں تم سے بدلہ لینا مقصود ہے اور نہ شکرگزاری"},{"number":10,"text":"ہم تو اپنے رب سے ایک اداس (اور) ہولناک دن سے ڈرتے ہیں"},{"number":11,"text":"پس الله اس دن کی مصیبت سے انہیں بچا لے گا اور ان کے سامنے تازگی اور خوشی لائے گا"},{"number":12,"text":"اوران کے صبر کے بدلے ان کو جنت اور ریشمی پوشاکیں دے گا"},{"number":13,"text":"اس میں تختوں پر تکیہ لگائے ہوئے ہوں گے نہ وہاں دھوپ دیکھیں گے اور نہ سردی"},{"number":14,"text":"اور ان پر اس کے سائے جھک رہے ہوں گے اور پھلوں کے گوشے بہت ہی قریب لٹک رہے ہوں گے"},{"number":15,"text":"اوران پر چاندی کے برتن اور شیشے کے آبخوروں کا دور چل رہا ہوگا"},{"number":16,"text":"شینیے بھی چاندی کے شیشے جو ایک خاص اناز پر ڈھالے گئے ہوں گے"},{"number":17,"text":"اورانہیں وہاں ایسی شراب کا پیالہ پلایا جائے گا جس میں سونٹھ کی آمیزش ہو گی"},{"number":18,"text":"وہ وہاں ایک چشمہ ہے جس کا نام سلسبیل ہے"},{"number":19,"text":"اوران کے پاس سدا رہنے والے لڑکے (خادم) گھومتے ہوں گے جو تو ا ن کو دیکھےگا تو خیال کرے گا کہ وہ بکھرے ہوئے موتی ہیں"},{"number":20,"text":"اورجب تو وہاں دیکھے گا تو نعمت اور بڑی سلطنت دیکھے گا"},{"number":21,"text":"ان پرباریک سبز اور موٹے ریشم کے لباس ہوں گے اور انہیں چاندی کے کنگن پہنائے جائیں گے اور انہیں ان کا رب پاک شراب پلائے گا"},{"number":22,"text":"بے شک یہ تمہارے (نیک اعمال کا) بدلہ ہے اور تمہاری کوشش مقبول ہوئی"},{"number":23,"text":"بےشک ہم نےہی آپ پر یہ قرآن تھوڑا تھوڑا اتارا ہے"},{"number":24,"text":"پھر آپ اپنے رب کے حکم کا انتظار کیاکر یں اوران میں سے کسی بدکار یا ناشکرے کا کہا نہ مانا کریں"},{"number":25,"text":"اوراپنے رب کا نام صبح اور شام یاد کیا کریں"},{"number":26,"text":"اورکچھ حصہ رات میں بھی اس کو سجدہ کیجیئے اوررات میں دیر تک اس کی تسبیح کیجیئے"},{"number":27,"text":"بے شک یہ لوگ دنیا کو چاہتے ہیں اور اپنے پیچھے ایک بھاری دن کو چھوڑتے ہیں"},{"number":28,"text":"ہم ہی نے انہیں پیدا کیااور ان کے جوڑ مضبوط کر دیئے اورجب ہم چاہیں ان جیسےان کے بدلے اور لا سکتے ہیں"},{"number":29,"text":"بے شک یہ ایک نصیحت ہے پس جو کوئی چاہے اپنے رب کی طرف راستہ اختیار کرے"},{"number":30,"text":"اور تم جب ہی چاہو گے جب الله چاہے گا بے شک الله سب کچھ جاننے والا حکمت والا ہے"},{"number":31,"text":"جس کو چاہتا ہے اپنی رحمت میں داخل کرتا ہے اورظالموں کے لیے تو اس نے دردناک عذاب تیار کر رکھا ہے"}]}