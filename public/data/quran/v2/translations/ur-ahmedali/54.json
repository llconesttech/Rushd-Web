{"number":54,"edition":"ur.ahmedali","ayahs":[{"number":1,"text":"قیامت قریب آ گئی اور چاند پھٹ گیا"},{"number":2,"text":"اور اگر وہ کوئی معجزہ دیکھ لیں تو اس سے منہ موڑ لیں اور کہیں یہ تو ہمیشہ سے چلا آتا جادو ہے"},{"number":3,"text":"اور انہوں نے جھٹلایا اور اپنی خواہشوں کی پیروی کی اور ہر بات کے لیے ایک وقت مقرر ہے"},{"number":4,"text":"اور ان کے پاس وہ خبریں آ چکی ہیں جن میں کافی تنبیہ ہے"},{"number":5,"text":"اورپوری دانائی بھی ہے پر ان کو ڈرانے والوں سے فائدہ نہیں پہنچا"},{"number":6,"text":"پس ان سے منہ موڑ لے جس دن پکارنے والا ایک نا پسند چیز کے لیے پکارے گا"},{"number":7,"text":"اپنی آنکھیں نیچے کیے ہوئے قبروں سے نکل پڑیں گے جیسے ٹڈیاں پھیل پڑی ہوں"},{"number":8,"text":"بلانے والے کی طرف بھاگے جا رہے ہوں گے یہ کافر کہہ رہے ہوں گے یہ تو بڑا ہی سخت دن ہے"},{"number":9,"text":"ان سے پہلے قوم نوح نے بھی جھٹلایا تھا پس انہوں نے ہمارے بندے کو جھٹلایا اور کہا دیوانہ ہے اور اسے جھڑک دیا گیا"},{"number":10,"text":"پھر نوح نے اپنے رب کو پکارا کہ میں تو مغلوب ہو گیا تو میری مدد کر"},{"number":11,"text":"پھر ہم نے موسلا دھار پانی سے آسمان کے دروازے کھول دیے"},{"number":12,"text":"اور ہم نے زمین سے چشمے جاری کر دیے پھر جہاں تک پانی کا چڑھاؤ چڑھنا ٹھہر چکا تھاچڑھ آیا"},{"number":13,"text":"اور ہم نے نوح کو تختوں اور کیلوں والی کشتی پر سوار کیا"},{"number":14,"text":"جو ہماری عنایت سے چلتی تھی یہ اس کا بدلہ تھا جس کا انکار کیا گیا تھا"},{"number":15,"text":"اور ہم نے اس کو ایک نشان بنا کر چھوڑ دیا پس کیا کوئی نصیحت پکڑنے والا ہے"},{"number":16,"text":"پھر (دیکھا) ہمارا عذاب اور ڈرانا کیسا تھا"},{"number":17,"text":"اور البتہ ہم نے تو سمجھنے کے لیے قرآن کو آسان کر دیا پھر کوئی ہے کہ سمجھے"},{"number":18,"text":"قوم عاد نے بھی جھٹلایا تھا پھر (دیکھا) ہمارا عذاب اور ڈرانا کیسا تھا"},{"number":19,"text":"بے شک ہم نے ایک دن سخت آندھی بھیجی تھی جس کی نحوست دائمی تھی"},{"number":20,"text":"جو لوگوں کو ایسا پھینک رہی تھی کہ گویا وہ کھجور کے جڑ سے اکھڑے ہوئے پیڑ ہیں"},{"number":21,"text":"پھر (دیکھا) ہمارا عذاب اور ڈرانا کیسا تھا"},{"number":22,"text":"اور البتہ ہم نے قرآن کو سمجھنے کے لیے آسان کر دیا ہے پھر ہے کوئی کہ سمجھے"},{"number":23,"text":"قوم ثمود نے بھی ڈرانے والوں کو جھٹلایا تھا"},{"number":24,"text":"پس کہا کیا ہم اپنے میں سے ایک آدمی کے کہنے پر چلیں گے تب تو ہم ضرور گمراہی اور دیوانگی میں جا پڑیں گے"},{"number":25,"text":"کیا ہم میں سے اسی پر وحی بھیجی گئی بلکہ وہ بڑا جھوٹا (اور) شیخی خورہ ہے"},{"number":26,"text":"عنقریب انہیں معلوم ہو جائے گا کون بڑا جھوٹا (اور) شیخی خورہ ہے"},{"number":27,"text":"بے شک ہم ان کی آزمائش کے لیے اونٹنی بھیجنے والے ہیں پس (اے صالح) ان کا انتظار کر اور صبر کر"},{"number":28,"text":"اور ان سے کہہ دو کہ پانی ان میں بٹ گیا ہے ہر ایک اپنی باری سے پانی پلایا کرے"},{"number":29,"text":"پھر انہوں نے اپنے رفیق کو بلایا تب اس نے ہاتھ بڑھایا اور (اس کی) کانچیں کاٹ ڈالیں"},{"number":30,"text":"پھر (دیکھا) ہمارا عذاب اور ڈرانا کیسا تھا"},{"number":31,"text":"بے شک ہم نے ان پر ایک زور کی چیخ کا عذاب بھیجا پھر وہ ایسے ہو گئے جیسا کانٹو ں کی باڑ کا چورا"},{"number":32,"text":"اور البتہ ہم نے قرآن کو سمجھنے کے لیے آسان کر دیا ہے پھر ہے کوئی سمجھنے والا"},{"number":33,"text":"قوم لوط نے بھی ڈرانے والوں کو جھٹلایا تھا"},{"number":34,"text":"بے شک ہم نے ان پر پتھر برسائے سوائے لوط کے گھر والوں کے ہم نے انہیں پچھلی رات نجات دی"},{"number":35,"text":"یہ ہماری طرف سے فضل ہے جو شکر کرتا ہے ہم اسے ایسا ہی بدلہ دیا کرتے ہیں"},{"number":36,"text":"اور وہ انہیں ہماری پکڑ سے ڈرا چکا تھا پس وہ ڈرانے میں شک کرنے لگے"},{"number":37,"text":"اور البتہ اس سے اس کے مہمانوں کا مطالبہ کرنے لگے تو ہم نے ان کی آنکھیں مٹا دیں پس (کہا) میرے عذاب اور میرے ڈرانے کا مزہ چکھو"},{"number":38,"text":"اور بے شک صبح کو ان پر ایک عذاب نہ ٹلنے والا آ پڑا"},{"number":39,"text":"پس میرے عذاب اور میرے ڈرانے کا مزہ چکھو"},{"number":40,"text":"اور البتہ ہم نے سمجھنے کے لیے قرآن کو آسان کر دیا ہے پھر ہے کوئی سمجھنے والا"},{"number":41,"text":"اور البتہ فرعون کے خاندان کے پاس بھی ڈرانے والے آئے تھے"},{"number":42,"text":"انہوں نے ہماری سب نشانیوں کو جھٹلایا پھر ہم نے انہیں بڑی زبردست پکڑ سے پکڑا"},{"number":43,"text":"کیا تمہارے منکر ان لوگوں سے اچھے ہیں یا تمہارے لیے کتابوں میں نجات لکھی ہے"},{"number":44,"text":"کیا وہ یہ کہتے ہیں کہ ہم زبردست جماعت ہیں"},{"number":45,"text":"عنقریب یہ جماعت بھی شکست کھائے گی اور پیٹھ پھیر کر بھاگیں گے"},{"number":46,"text":"بلکہ قیامت ان کے وعدے کا وقت ہے اور قیامت زیادہ دہشت ناک اور تلخ تر ہے"},{"number":47,"text":"بے شک مجرم گمراہی اور جنون میں ہیں"},{"number":48,"text":"جس دن اپنے منہ کے بل دوزخ میں گھسیٹے جائیں گے (کہا جائے گا) آگ لگنے کا مزہ چکھو"},{"number":49,"text":"بے شک ہم نے ہر چیز اندازے سے بنائی ہے"},{"number":50,"text":"اور ہمارا حکم تو ایک ہی بات ہوتی ہے جیسا کہ پلک جھپکنا"},{"number":51,"text":"اور البتہ ہم تمہارے جیسوں کو غارت کر چکے ہیں پھر کیا کوئی سمجھنے والا ہے"},{"number":52,"text":"اور پھر جو کچھ بھی انہوں نے کیا ہے وہ اعمال ناموں میں موجود ہے"},{"number":53,"text":"اور ہر چھوٹا اور بڑا کام لکھا ہوا ہے"},{"number":54,"text":"بے شک پرہیزگار باغوں اور نہروں میں ہوں گے"},{"number":55,"text":"عزت کے مقام میں قادر مطلق بادشاہ کے حضور میں"}]}