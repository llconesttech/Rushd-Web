{"number":81,"edition":"ha.gumi","ayahs":[{"number":1,"text":"Idan rãna aka shafe haskenta"},{"number":2,"text":"Kuma idan taurãri suka gurɓãce (wani ya shiga a cikin wani)"},{"number":3,"text":"Kuma idan duwãtsu aka tafiyar da su"},{"number":4,"text":"Kuma idan rãƙuma mãsu cikunna aka sakẽ su wãwai, bã ga kõwa ba"},{"number":5,"text":"Kuma idan dabbõbin dãji aka tattara su"},{"number":6,"text":"Kuma idan tẽkuna aka mayar da su wuta"},{"number":7,"text":"Kuma idan rãyuka aka haɗa su da jikunkunansu"},{"number":8,"text":"Kuma idan wadda aka turbuɗe ta da rai aka tambaye ta"},{"number":9,"text":"Sabõda wane laifi ne aka kashe ta"},{"number":10,"text":"Idan takardun ayyuka aka wãtsa su (ga mãsu su)"},{"number":11,"text":"Kuma idan sama aka fẽɗe ta"},{"number":12,"text":"Kuma idan Jahĩm aka hũra ta"},{"number":13,"text":"Kuma idan Aljanna aka kusantar da ita"},{"number":14,"text":"Rai ya san abin da ya halartar (a rãnar nan)"},{"number":15,"text":"To, ba sai Na yi rantsuwa da taurãri matafã ba"},{"number":16,"text":"Mãsu gudu suna ɓũya"},{"number":17,"text":"Da dare idan ya bãyar da bãya"},{"number":18,"text":"Da sãfiya idan ta yi lumfashi"},{"number":19,"text":"Lalle ne shi (Alƙur'ãni) haƙƙan, maganar wani manzon (Allah) ne mai girma ga Allah"},{"number":20,"text":"Mai ƙarfi, mai daraja a wurin Mai Al'arshi"},{"number":21,"text":"Wanda ake yi wa ɗã'a (wato shugaban malã'iku) ne a can, amintacce"},{"number":22,"text":"Kuma abokinku ba mahaukaci ba ne"},{"number":23,"text":"Kuma lalle ne, yã gan shi a cikin sararin sama mabayyani"},{"number":24,"text":"Kuma shi, ga gaibi bã mai rowa ba ne"},{"number":25,"text":"Kuma shi (Alƙur'ani) bã maganar shaiɗani, wanda aka la'ana, ba ce"},{"number":26,"text":"Shin, a inã zã ku tafi"},{"number":27,"text":"Lalle ne shi (Alƙur'ãni), bã kõme ba ne fãce gargaɗi ga talikai"},{"number":28,"text":"Ga wanda ya so, daga cikinku, ya shiryu"},{"number":29,"text":"Kuma bã zã ku so ba sai idan Allah Ubangijin halitta Yã yarda"}]}