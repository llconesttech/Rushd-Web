{"number":84,"edition":"ha.gumi","ayahs":[{"number":1,"text":"Idan sama ta kẽce"},{"number":2,"text":"Ta saurari Ubangijinta, kuma aka wajabta mata yin saurãron"},{"number":3,"text":"Kuma idan ƙasã aka mĩƙe ta"},{"number":4,"text":"Kuma ta jẽfar da abin da yake a cikinta, tã wõfinta daga kõme"},{"number":5,"text":"Kuma ta saurãri Ubangijinta, aka wajabta mata yin saurãren"},{"number":6,"text":"Ya kai mutum! Lalle ne kai mai aikin wahal da kai ne zuwa ga Ubangijinka, wahala mai tsanani, To, kai mai haɗuwa da Shi ne"},{"number":7,"text":"To, amma wanda aka bai wa littãfinsa da damansa"},{"number":8,"text":"To, za a yi masa hisãbi, hisãbi mai sauƙi"},{"number":9,"text":"Kuma ya jũya zuwa ga iyãlinsa (a cikin Aljanna), yanã mai raha"},{"number":10,"text":"Kuma amma wanda aka bai wa littãfinsa, daga wajen bãyansa"},{"number":11,"text":"To, zã shi dinga kiran halaka"},{"number":12,"text":"Kuma ya shiga sa'ĩr"},{"number":13,"text":"Lal1e ne shi, yã kasance (a dũniya) cikin iyãlinsa yanã mai raha"},{"number":14,"text":"Lalle ne yã yi zaton bã zai kõmo ba"},{"number":15,"text":"Na'am! Lalle ne, Ubangijinsa Ya kasance Mai gani gare shi"},{"number":16,"text":"To, ba sai Nã rantse da shafaƙi ba"},{"number":17,"text":"Da dare, da abin da ya ƙunsa"},{"number":18,"text":"Da watã idan (haskensa) ya cika"},{"number":19,"text":"Lalle ne kunã hawan wani hãli daga wani hãli"},{"number":20,"text":"To, mẽ ya sãme su, ba su yin ĩmãni"},{"number":21,"text":"Kuma idan an karanta Alkur'ãni a kansu, bã su yin tawãli'u"},{"number":22,"text":"Ba haka ba! waɗanda suka kãfirta, sai ƙaryatãwa suke yi"},{"number":23,"text":"Alhãli Allah Shĩ ne Mafi sani ga abin a suke tãrãwa"},{"number":24,"text":"Saboda haka, ka yi musu bushãra da azãba mai raɗaɗi"},{"number":25,"text":"Fãce waɗanda suka yi ĩmãni, suka aikata ayyukan ƙwarai, sunã da wani sakamako wanda bã ya yankẽwa"}]}