{"number":78,"edition":"ha.gumi","ayahs":[{"number":1,"text":"A kan mẽ suke tambayar jũna"},{"number":2,"text":"A kan muhimmin lãbãri mai girma (Alƙur'ãni)"},{"number":3,"text":"Wanda suke sãɓa wa jũna a cikinsa"},{"number":4,"text":"A'aha! Zã su sani"},{"number":5,"text":"Kuma, a'aha! Zã su sani"},{"number":6,"text":"Ashe, ba Mu sanya ƙasa shimfiɗa ba"},{"number":7,"text":"Da duwãtsu turaku (ga riƙe ƙasa)"},{"number":8,"text":"Kuma, Mun halitta ku mazã da mãtã"},{"number":9,"text":"Kuma, Muka sanya barcinku hũtãwa"},{"number":10,"text":"Kuma, Muka sanya dare (ya zama) sutura"},{"number":11,"text":"Kuma, Muka sanya yini (yazama) lõkacin nẽman abinci"},{"number":12,"text":"Kuma, Muka gina, a samanku, sammai bakwai mãsu ƙarfi"},{"number":13,"text":"Kuma, Muka sanya fitila mai tsanin haske (rãnã)"},{"number":14,"text":"Kuma, Muka saukar daga cikakkun girãgizai, ruwa mai yawan zuba"},{"number":15,"text":"Dõmin, Mu fitar da ƙwaya da tsiri game da shi"},{"number":16,"text":"Da itãcen lambuna mãsu lillibniya"},{"number":17,"text":"Lalle ne, rãnar rarrabẽwa tã kasance abin ƙayyadẽ wa lõkaci"},{"number":18,"text":"Rãnar da zã a yi bũsa a cikin ƙaho, sai ku zo, jama'a jama'a"},{"number":19,"text":"Kuma, aka buɗe sama, sai ta kasance ƙõfõfi"},{"number":20,"text":"Kuma, aka tafiyar da duwãtsu, sai suka kasance ƙũra"},{"number":21,"text":"Lalle ne, Jahannama tã kasance madãkata"},{"number":22,"text":"Ga mãsu ƙẽtare iyãkõki, tã zama makõma"},{"number":23,"text":"Sunã, mãsu zama a cikinta, zãmunna"},{"number":24,"text":"Bã su ɗanɗanãwar wani sanyi a cikinta, kuma bã su ɗanɗana abin sha"},{"number":25,"text":"Fãce tafasasshen ruwa da ruɓaɓɓen jini"},{"number":26,"text":"Sakamako mai dãcẽwa"},{"number":27,"text":"Lalle ne, sũ, sun kasance bã su fãtar sauƙin wani hisãbi"},{"number":28,"text":"Kuma, suka ƙaryata game da ãyõyinMu, ƙaryatãwa"},{"number":29,"text":"Alhãli, kõwane abu Mun ƙididdigẽ shi, a rubũce"},{"number":30,"text":"Sabõda haka, ku ɗanɗana domin haka, bã zã Mu ƙara muku kõme ba fãce azãba"},{"number":31,"text":"Lalle ne, mãsu taƙawã nã da wani wurin sãmun babban rabo"},{"number":32,"text":"Lambuna da inabõbi"},{"number":33,"text":"Da cikakkun 'yammata, tsãrar jũna"},{"number":34,"text":"Da hinjãlan giya cikakku"},{"number":35,"text":"Bã su jin yãsassar magana, a cikinta, kuma bã su jin ƙaryatãwa"},{"number":36,"text":"Dõmin sakamako daga Ubangijinka, kyautã mai yawa"},{"number":37,"text":"Ubangijin sammai da ƙasa da abin da yake a tsakãninsu, Mai rahama, bã su da ikon yin wata magana daga gare Shi"},{"number":38,"text":"Rãnar da Rũhi da malã'iku zã su tsaya a cikin safu, bã su magana, sai wanda Allah Ya yi masa izni, kuma ya faɗi abin da ke daidai"},{"number":39,"text":"Wancan, shi ne yini na gaskiya; to wanda ya so, ya riƙa makõma zuwa ga Ubangijinsa"},{"number":40,"text":"Lalle ne, Mũ, Mun yi muku gargaɗin azãba makusanciya, rãnar da mutum ke dũbi zuwa ga abin da hannãyensa suka aikata, kuma kafiri ya ce: \"Kaitona, dã dai nã zama turɓãya"}]}