{"number":88,"edition":"ha.gumi","ayahs":[{"number":1,"text":"Lalle ne labãrin (¡iyãma) mai rufe mutãne da tsoronta yã zo maka"},{"number":2,"text":"Wasu huskõki a rãnar nan ƙasƙantattu ne"},{"number":3,"text":"Mãsu aikin wahala ne, mãsu gajiya"},{"number":4,"text":"Zã su shiga wata wuta mai zãfi"},{"number":5,"text":"Ana shãyar da su daga wani marmaro mai zãfin ruwa"},{"number":6,"text":"Ba su da wani abinci fãce dai daga danyi"},{"number":7,"text":"Bã ya sanya ƙiba, kuma bã zai wadãtar daga yunwa ba"},{"number":8,"text":"Wasu huskõki a rãnar nan mãsu ni'ima ne"},{"number":9,"text":"Game da aikinsu, masu yarda ne"},{"number":10,"text":"(Suna) a cikin Aljanna maɗaukakiya"},{"number":11,"text":"Bã zã su ji yãsassar magana ba, a cikinta"},{"number":12,"text":"A cikinta akwai marmaro mai gudãna"},{"number":13,"text":"A cikinta akwai gadãje maɗaukaka"},{"number":14,"text":"Da kõfuna ar'aje"},{"number":15,"text":"Da filõli jẽre"},{"number":16,"text":"Da katifu shimfiɗe"},{"number":17,"text":"Ashe to bã zã su dũbãwa ba ga rãƙumã yadda aka halitta su"},{"number":18,"text":"Da zuwa ga sama yadda aka ɗaukaka ta"},{"number":19,"text":"Da zuwa ga duwãtsu yadda aka kafa su"},{"number":20,"text":"Da zuwa ga ƙasa yadda aka shimfiɗã ta"},{"number":21,"text":"sabõda haka, ka yi wa'azi, kai mai yin wa'azi ne kawai"},{"number":22,"text":"Ba ka zama mai ĩkon tanƙwasãwa a kansu ba"},{"number":23,"text":"Fãce dai duk wanda ya jũya bãya, kuma ya kãfirta"},{"number":24,"text":"To, Allah zai yi masa azãba, azãbar nan da take mafi girma"},{"number":25,"text":"Lalle ne, zuwa gare Mu kõmõwarsu take"},{"number":26,"text":"Sa'an nan lalle ne aikinMu ne Mu yi musu hisãbi"}]}