{"number":68,"edition":"ha.gumi","ayahs":[{"number":1,"text":"Ñ. Na rantse da alƙalami da abin da (marubũta) suke rubũtãwa"},{"number":2,"text":"Kai, sabõda ni'imar Ubangijinka, bã mahaukaci kake ba"},{"number":3,"text":"Kuma, lalle, haƙĩƙa kanã da lãdar da bã ta yankewa"},{"number":4,"text":"Kuma, lalle haƙiƙa kana a kan hãlãyen kirki, manya"},{"number":5,"text":"Don haka, zã ka gani, sũ kuma zã su gani"},{"number":6,"text":"Ga wanenku haukã take"},{"number":7,"text":"Lalle Ubangijinka Shi ne Mafi sani ga wanda ya ɓace daga tafarkinSa. Kuma Shi ne Mafi sani ga mãsu shiryuwa"},{"number":8,"text":"Saboda haka kada ka bi mãsu ƙaryatãwa"},{"number":9,"text":"Sunã fatar ka sassauta, su kuma sũ sassauta"},{"number":10,"text":"Kada ka bi dukkan mai yawan rantsuwa, walãkantacce"},{"number":11,"text":"Mai zunɗe, mai yãwo da gulma"},{"number":12,"text":"Mai hana alhẽri mai zãlunci, mai zunubi"},{"number":13,"text":"Mai girman kai, bãyan haka kuma la'ĩmi (bã ya son alhẽri)"},{"number":14,"text":"Sabõda yã kasance mai dũkiya da ɗiya"},{"number":15,"text":"Idan ana karanta masa ãyõyinMu, sai ya ce: \"Tatsũniyõyin mutãnen farko ne"},{"number":16,"text":"Zã Mu yi masa alãma a kan hanci"},{"number":17,"text":"Lalle Mun jarrabe su kamar yadda Muka jarrabi mãsu gonar lambu, a lokacin da suka yi rantsuwa, wai lalle zã su girbe amfãninta, suna mãsu asubanci"},{"number":18,"text":"Kuma (suka yi niyya), bã su kõ tõgẽwa"},{"number":19,"text":"Wani mai kẽwayãwa daga Ubangijinka ya kẽwayã a kanta, (ya ƙone ta,) alhãli sunã barci"},{"number":20,"text":"Sai ta wãyi gari (baƙa ƙirin) kamar dare"},{"number":21,"text":"Sai suka kirãyi jũna, sunã mãsu yin asubanci"},{"number":22,"text":"Cẽwa ku yi sammakõ ga amfãnin gõnarku, idan kun kasance mãsu girbewa"},{"number":23,"text":"Sai suka tafi sunã shãwara a ɓõye (sunã cẽwa)"},{"number":24,"text":"Lalle kada wani miskĩni ya shigar muku ita a yau"},{"number":25,"text":"Kuma suka yi sammako akan (niyyar) rõwa, matuƙar iyãwarsu"},{"number":26,"text":"Lõkacin da suka gan ta, sai suka ce: \"Lalle, mun saki hanya (mun ɓace)"},{"number":27,"text":"Ba haka ba, mũ dai, an hana mu ne"},{"number":28,"text":"Mafificinsu (hankali) ya ce: \"Ban gaya muku ba, yã kamata ku tsarkake Allah"},{"number":29,"text":"Suka ce: \"Tsarki ya tabbata ga Ubangijinmu! Lalle, mu mun kasance azzãlumai"},{"number":30,"text":"Sai suka fuskanci jũna, sunã zargin kansu"},{"number":31,"text":"Suka ce: \"Kaitonmu! Lalle, mũ ne muka kasance mãsu ƙẽtare iyãka"},{"number":32,"text":"Mai yiwuwa ne Ubangijinmu Ya musanya mana da wani abu da yã fi ta. Lalle, mũ (ba mu yanke ƙauna ba) zuwa ga Ubangijinmu, mãsu kwaɗayi ne"},{"number":33,"text":"Haka dai azãbar take, kuma lalle ne azãbar Lãhira ta fi girma, in da sun kasance zã su iya gãnẽwã"},{"number":34,"text":"Lalle ne mãsu taƙawa nã da a wurin Ubangijinsu, gidãjen Aljanna na ni'ima"},{"number":35,"text":"Shin ko zã Mu sanya waɗanda ke bi da ɗa'a kamar mãsu laifi"},{"number":36,"text":"Me ya sãme ku, yãya kuke yin hukunci (da haka)"},{"number":37,"text":"Ko kuna da wani littafi, wanda a cikinsa, kuke karantãwa"},{"number":38,"text":"Cẽwã kunã da, a cikinsa lalle (duk) abin da rãyukanku suka zãɓa"},{"number":39,"text":"Kõ kunã (riƙe) da wasu rantsuwõyin alkawari a kanMu, har ya zuwa Rãnar ¡iyãma, cẽwa lalle ne kunã da abin da kuke hukuntã wa kanku"},{"number":40,"text":"Ka tambaye su, wãne, a cikinsu, ke lãmuncewã ga sãmun wannan (hukuncin)"},{"number":41,"text":"Kõ sunã da abõkan tãrẽwa (ga wannan ra'ayi)? To, sai su kãwo abõkan tãrayyarsu, idan sun kasance mãsu gaskiya"},{"number":42,"text":"Ranar da zã a kuranye ƙwabri, kuma a kira su zuwa ga yin sujũda, sai bã zã su iyãwa ba"},{"number":43,"text":"Su fito da idãnu ƙasƙantattu, wulãkanci yana rufe su. Lalle ne a dã sun kasance anã kiran su zuwa, yin sujũdar, alhãli kuwa sunã lãfiya lau, (suka ƙi yi)"},{"number":44,"text":"Sabõda haka ka bar Ni da mai ƙaryata wanna lãbãri (Alƙur'ãni). Zã Mu yi musu istidrãji daga inda ba su sani ba"},{"number":45,"text":"Ina jinkirtã musu, lalle kaidiNa mai ƙarfi ne"},{"number":46,"text":"Kõ kana tambayar su wata la'ada ne, sabõda haka sũ, daga wannan tãrar, suke jin an nauyaya musu"},{"number":47,"text":"Ko kuma sunã da ilmin gaibu ne, wãto sunã yin rubũtun (abin da suke faɗã daga gare shi) ne"},{"number":48,"text":"Sabõda haka, ka yi haƙuri da hukuncin Ubangijinka, kada ka zama kamar Ma'abũcin kĩfi, alõkacin da ya yi kira, alhãli yana cike da hushi"},{"number":49,"text":"Ba dõmin ni'ima daga wajen Ubangijinsa tã riske shi ba, lalle ne da an jẽfa shi a cikin wõfintacciyar ƙasa, alhãli yanã abin zargi"},{"number":50,"text":"Sai Ubangijinsa Ya zãɓe shi, sa'an nan Ya sanya shi a cikin mutãnen kirki"},{"number":51,"text":"Kuma lalle, ne waɗanda suka kãfirta sunã yin kamar su kãyar da kai sabõ da kallonsu (kallon mãmãki), a lokacin da suke jin karãtun Alƙur'ãni, kuma sunã cẽwa, \"Lalle ne shi mahaukaci ne"},{"number":52,"text":"Shi (Alƙur'ãni) bai kasance ba, fãce abin tunãtarwa ne ga duka dũniya"}]}