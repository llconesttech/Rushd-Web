{"number":79,"edition":"ha.gumi","ayahs":[{"number":1,"text":"Ina rantsuwa da mala'iku mãsu fisgar rãyuka (na kafirai) da ƙarfi"},{"number":2,"text":"Da mãsu ɗibar rãyuka (na mũminai) da sauƙi a cikin nishãɗi"},{"number":3,"text":"Da mãsu sauka daga sama da umurnin Allah kamar suna iyo"},{"number":4,"text":"Sa'an nan, su zama mãsu gaugãwa (da umurnin Allah) kamar suna tsẽre"},{"number":5,"text":"Sa, an nan, su kasance masu shirya gudanar da umurni"},{"number":6,"text":"Rãnar da mai girgiza abũbuwa (bũsar farko) zã ta kaɗa"},{"number":7,"text":"Mai biyar ta (bũsa ta biyu) nã biye"},{"number":8,"text":"Wasu zukãta, a rãnar nan, mãsu jin tsõro ne"},{"number":9,"text":"Alhãli idãnunsu na ƙasƙantattu"},{"number":10,"text":"Sunã cẽwa \"Ashe lalle zã a iya mayar da mu a kan sãwunmu"},{"number":11,"text":"Ashe, idan muka zama ƙasusuwa rududdugaggu"},{"number":12,"text":"Suka ce: \"Waccan kam kõmãwa ce, tãɓaɓɓiya"},{"number":13,"text":"To, ita kam, tsãwa guda kawai ce"},{"number":14,"text":"Sai kawai gã su a bãyan ƙasa"},{"number":15,"text":"Shin, lãbãrin Mũsã ya zo maka"},{"number":16,"text":"A lõkacin da Ubangijinsa Ya kirãye shi, a cikin kwari mai tsarki, wato Duwã"},{"number":17,"text":"Ka tafi zuwa ga Fir'auna, lalle ne shi, ya ƙẽtare haddi"},{"number":18,"text":"Sai ka ce masa, Kõ zã ka so ka tsarkaka"},{"number":19,"text":"Kuma in shiryar da kai zuwa ga Ubangijinka domin ka ji tsoronSa"},{"number":20,"text":"Sai ya nũna masa ãyar nan mafi girma"},{"number":21,"text":"Sai ya ƙaryata, kuma ya sãɓa (umurni)"},{"number":22,"text":"Sa'an nan ya jũya bãya, yanã tafiya da sauri"},{"number":23,"text":"Sai ya yi gayya, sa'an nan ya yi kira"},{"number":24,"text":"Sai ya ce: \"Nĩ ne Ubangijinku mafi ɗaudaka"},{"number":25,"text":"Sabõda haka Allah Ya kama shi, dõmin azãbar maganar ƙarshe da ta farko"},{"number":26,"text":"Lalle ne, a cikin wannan haƙiƙa akwai abin kula ga wanda yake tsõron Allah"},{"number":27,"text":"Shin, kũ ne mafi wuyar halitta ko sama? Allah Ya gina ta"},{"number":28,"text":"Ya ɗaukaka rufinta, sa'an nan Ya daidaita ta"},{"number":29,"text":"Kuma Ya duhuntar da darenta, kuma Ya fitar da hantsinta"},{"number":30,"text":"Kuma, ƙasa a bayan haka Ya mulmula ta"},{"number":31,"text":"Ya fitar da ruwanta daga gare ta da makiyãyarta"},{"number":32,"text":"Da duwatsu, Yã kafe ta"},{"number":33,"text":"Domin jiyarwa dãɗi a gare ku, kuma ga dabbõbinku"},{"number":34,"text":"To, idan uwar masĩfu, mafi girma, ta zo"},{"number":35,"text":"Rãnar da mutum zai yi tunãnin abin da ya aikata"},{"number":36,"text":"Kuma, a bayyana Jahĩm ga mai gani"},{"number":37,"text":"To, amma wanda ya yi girman kai"},{"number":38,"text":"Kuma, ya zãɓi rãyuwa ta kusa, (wato dũniya)"},{"number":39,"text":"To, lalle ne Jahĩm, ita ce makõma"},{"number":40,"text":"Kuma, amma wanda ya ji tsõron tsayi a gaba ga Ubangijinsa, kuma ya kange kansa daga son rai"},{"number":41,"text":"To, lalle ne Aljanna ita ce makõma"},{"number":42,"text":"Sunã tambayar ka game da sa'a, wai yaushe ne matabbatarta"},{"number":43,"text":"Me ya haɗã ka da ambatonta"},{"number":44,"text":"Zuwa ga Ubangijinka ƙarshen al'amarinta yake"},{"number":45,"text":"Kai mai gargaɗi kawai ne ga mai tsõron ta"},{"number":46,"text":"Kamar sũ a rãnar da zã su gan ta, ba su zauna ba fãce a lõkacin marẽce ko hantsinsa"}]}