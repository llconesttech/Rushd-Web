{"number":77,"edition":"ha.gumi","ayahs":[{"number":1,"text":"Ina rantsuwa da iskõkin da ake sakõwa jẽre, sunã bin jũna"},{"number":2,"text":"Sa'an nan, su zamã iskõki mãsu ƙarfi suna kaɗãwa da ƙarfi"},{"number":3,"text":"Kuma, mãsu watsa rahama wãtsãwa"},{"number":4,"text":"sa'an nan, da ãyõyi mãsu rarrabe gaskiya da ƙarya rarrabẽwa"},{"number":5,"text":"Sa'an nan da malã'iku mãsu jẽfa tunãtarwa ga Manzanni"},{"number":6,"text":"Domin yanke hamzari ko dõmin gargadi"},{"number":7,"text":"Lalle ne, abin da ake yi muku wa'adi da shi tabbas mai aukuwa ne"},{"number":8,"text":"To, idan taurãri aka shãfe haskensu"},{"number":9,"text":"Kuma, idan sama aka tsãge ta"},{"number":10,"text":"Kuma, idan duwãtsu aka nike su"},{"number":11,"text":"Kuma, idan manzanni aka ƙayyade lõkacin tãra su"},{"number":12,"text":"Domin babbar rãnar da aka yi wa ajali"},{"number":13,"text":"Domin rãnar rarrabẽwa"},{"number":14,"text":"Kuma, me ya sanar da kai rãnar rarrabẽwa"},{"number":15,"text":"Bone yã tabbata a rãnar nan, ga mãsu ƙaryatãwa"},{"number":16,"text":"Ashe, ba Mu halakar da (mãsu ƙaryatãw) na farko ba"},{"number":17,"text":"Sa'an nan, kuma zã Mu biyar musu da na ƙarshe"},{"number":18,"text":"Haka nan, Muke aikatãwa da mãsu yin laifi"},{"number":19,"text":"Bone yã tabbata a rãnar nan ga mãsu ƙaryatãwa"},{"number":20,"text":"Ashe, ba Mu halitta ku daga wani ruwa wulakantacce ba"},{"number":21,"text":"Sa'an nan Muka sanya shi a cikin wani wurin natsuwa amintacce"},{"number":22,"text":"Zuwa ga wani gwargwadon mudda sananna"},{"number":23,"text":"Sa'an nan, Muka nũna iyãwarMu? Madalla da Mu, Mãsu nũna iyãwa"},{"number":24,"text":"Bone ya tabbata a rãnar nan ga mãsu ƙaryatãwa"},{"number":25,"text":"Ashe, ba Mu sanya ƙasa matattarã ba"},{"number":26,"text":"Ga rãyayyu da matattu"},{"number":27,"text":"Kuma, Muka sanya, a cikinta, kafaffun duwãtsu maɗaukaka, kuma Muka shayar da ku ruwa mai dãɗi"},{"number":28,"text":"Bone ya tabbata, a rãnar nan, ga mãsu ƙaryatãwa"},{"number":29,"text":"Ku tafi zuwa ga abin da kuka kasance kuna ƙaryatãwa game da shi"},{"number":30,"text":"Ku tafi zuwa ga wata inuwa mai rassa uku"},{"number":31,"text":"Ita ba inuwar ba, kuma ba ta wadãtarwa daga harshen wuta"},{"number":32,"text":"Lalle ne, ita, tanã jifã da tartsatsi kamar sõraye"},{"number":33,"text":"Kamar dai su raƙumma ne baƙãƙe"},{"number":34,"text":"Bone ya tabbata, a rãnar nan, ga mãsu ƙaryatãwa"},{"number":35,"text":"Wannan, yini ne da bã zã su iya yin magana ba"},{"number":36,"text":"Bã zã a yi musu izni ba, balle su kãwo hanzari"},{"number":37,"text":"Bone ya tabbata, a rãnar nan, ga mãsu ƙaryatãwa"},{"number":38,"text":"Wannan rãnar rarrabẽwa ce, Mun tattara ku tare da mutãnen farko"},{"number":39,"text":"To, idan akwai wata dabara gare ku, sai ku yi ma Ni ita"},{"number":40,"text":"Bone ya tabbata, a rãnar nan, ga mãsu ƙaryatãwa"},{"number":41,"text":"Lalle ne, mãsu taƙawa suna a cikin inuwõwi da marẽmari"},{"number":42,"text":"Da wasu 'ya'yan itãce irin waɗanda suke marmari"},{"number":43,"text":"(A ce musu) \"Ku ci ku sha cikin ni'ima sabõda abin da kuka kasance kuna aikatãwa"},{"number":44,"text":"Lalle ne, Mũ haka Muke sãka wa mãsu kyautatãwa"},{"number":45,"text":"Bone ya tabbata, a rãnar nan, ga mãsu ƙaryatãwa"},{"number":46,"text":"(Ana ce musu) \"Ku ci ku ji ɗan dãdi kaɗan, lalle ne dai ku mãsu laifi ne"},{"number":47,"text":"Bone ya tabbata, a rãnar nan, ga mãsu ƙaryatãwa"},{"number":48,"text":"Kuma, idan an ce musu: \"Ku yi rukũ'i; bã zã su yi rukũ'in (salla) ba"},{"number":49,"text":"Bone ya tabbata, a rãnar nan, ga mãsu ƙaryatãwa"},{"number":50,"text":"To, da wane lãbãri (Littãfi), waninsa (Alƙur'ãni) zã su yi ĩmãni"}]}