{"number":85,"edition":"ha.gumi","ayahs":[{"number":1,"text":"Inã rantsuwa da sama mai taurãrin lissafin shekara"},{"number":2,"text":"Da yinin da aka yi alkawarin zuwansa"},{"number":3,"text":"Da yini mai shaidu, da yini da ake halarta a cikinsa"},{"number":4,"text":"An la'ani mutãnen rãmi"},{"number":5,"text":"Wato wuta wadda aka hura"},{"number":6,"text":"A lõkacin da suke a kan (gefen) ta a zazzaune"},{"number":7,"text":"Alhãli sũ, bisa ga abin da suke aikatãwa ga mũminai, sunã halarce"},{"number":8,"text":"Kuma ba su tuhumce su ba, fãce kawai domin sun yi ĩmãni da Allah Mabuwãyi, wanda ake gõdewa"},{"number":9,"text":"Wanda Yake shi ne da mulkin sammai da ƙasa, kuma Allah a kan kõme halarce Yake"},{"number":10,"text":"Lalle ne waɗanda suka fitini mũminai maza da mũminai mãta, sa'an nan ba su tũba ba to, sunã da azãbar Jahannama, kuma sunã da azãbar gõbara"},{"number":11,"text":"Lalle ne waɗanda suka yi ĩmãni, kuma suka aikata ayyukan ƙwarai, sunã da gidãjen Aljanna, ƙoramu na gudãna daga ƙarƙashin gidãjen. Wancan abu fa shi ne rabo babba"},{"number":12,"text":"Lalle ne damƙar Ubangijinka mai tsanani ce ƙwarai"},{"number":13,"text":"Lalle ne Shĩ, Shi ne Mai ƙãga halitta, kuma Ya mayar da ita (bãyan mutuwa)"},{"number":14,"text":"Kuma Shi ne Mai gãfara, Mai bayyana sõyayya"},{"number":15,"text":"Mai Al'arshi mai girma"},{"number":16,"text":"Mai aikatãwa ga abin da Yake nufi"},{"number":17,"text":"Ko lãbãrin rundanõni yã zo maka"},{"number":18,"text":"Fir'auna da samũdãwa"},{"number":19,"text":"Ã'aha! waɗanda suka kãfirta sunã cikin ƙaryatãwa"},{"number":20,"text":"Alhãli, Allah daga bãyansu, Mai kẽwaye su ne (da saninSa)"},{"number":21,"text":"Ã'aha! Shi Alƙur'ãni ne mai girma"},{"number":22,"text":"A cikin Allo tsararre"}]}