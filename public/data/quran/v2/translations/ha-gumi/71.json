{"number":71,"edition":"ha.gumi","ayahs":[{"number":1,"text":"Lalle ne Mun aiki Nũhu zuwa ga mutãnensa, cẽwa ka yi gargaɗi ga mutãnenka gabãnin wata azãba mai raɗaɗi ta zo musu"},{"number":2,"text":"Ya ce: \"Ya mutãnena ni, a gare ku, mai gargaɗi ne, mai bayyanãwa"},{"number":3,"text":"Cewa ku bauta wa Allah, ku ji tsõronSa, kuma ku bĩ ni"},{"number":4,"text":"Allah zai gãfarta muku daga zunubanku kuma Ya jinkirta muku zuwa ga ajalin da aka ambata. Lalle ne ajalin Allah idan ya zo, ba za a jinkirta Shi ba, dã kun kasance masana (ga abin da nake faɗã dã, kun bar kãfirci)"},{"number":5,"text":"(Nũhu) ya ce: \"Ya Ubangijina! Lalle ne, na kirãyi mutãnena, a cikin dare da yini"},{"number":6,"text":"To, amma kirana bai ƙãre su ba sai da, gudu (daga gare ni)"},{"number":7,"text":"Kuma lalle ne ni, kõ da yaushe na kirãye su dõmin Ka gãfarta musu, sai su sanya yatsunsu a cikin kunnuwansu, su lulluɓe da tufãfinsu, su dõge ga yin laifi. Sun yi girman kai iyãkar girman kai"},{"number":8,"text":"Sa'an nan lalle ne ni, na kira su, a bayyane"},{"number":9,"text":"Sa'an nan lalle ne, na yi yẽkuwa sabõda su, kuma na gãna da su a cikin asĩri"},{"number":10,"text":"Shi na ce, 'Ku nẽmi gãfara daga Ubangijinku, lalle ne shi Ya kasance Mai gãfara ne"},{"number":11,"text":"Ya sako (girgijen) sama a kanku da ruwa mai ɓuɓɓuga"},{"number":12,"text":"Kuma ya yalwata muku game da dũkiya da ɗiya, Ya sanya muku (albarka) ga gõnaki, kuma Ya sanya muku koguna"},{"number":13,"text":"Me ya sãme ku, bã ku fãtar sãmun natsuwa daga Allah"},{"number":14,"text":"Alhãli kuwa, lalle ne, Ya halitta. ku, a cikin hãlãye"},{"number":15,"text":"Ba ku ga yadda Allah Ya halitta wasu sammai bakwai ɗabaƙõƙĩ a kan jũna ba"},{"number":16,"text":"Ya sanya watã a cikinsu, yana mai haske, Ya sanya rãnã babbar fitila"},{"number":17,"text":"Kuma Allah Ya tsirar da ku daga ƙasa (kamar ganye) tsirarwa"},{"number":18,"text":"Sa'an nan Ya mayar da ku a cikinta, kuma Ya fitar da ku fitarwa"},{"number":19,"text":"Kuma Allah Ya sanya muku ƙasa shimfidaɗɗiya"},{"number":20,"text":"Dõmin ku shiga a cikinta, hanyõyi mãsu fãɗi"},{"number":21,"text":"Nũhu ya ce: \"Ya Ubangijina! Lalle ne sũ sun saɓa mini sun bi wanda dukiyarsa da ɗiyansa ba su ƙãre shi da kõme ba sai da hasãra"},{"number":22,"text":"Kuma sun yi wani mãkirci, mãkirci babba"},{"number":23,"text":"Kuma suka ce: Faufau kada ku bar gumãkanku, kuma faufau, kada ku bar wadda, kuma kada ku bar suwã kuma kada ku bar Yagũsa da Ya'ũƙa da Nasra"},{"number":24,"text":"Kuma lalle ne sun ɓatar da (mutãne) mãsu yawa, kuma kada Ka ƙãrã wa azzãlumai (kõme) sai ɓata"},{"number":25,"text":"Sabõda laifukansu na ganganci aka nutsar da su, sa'an nan aka sanya su a wuta. Saboda haka ba su sãmã wa kansu wani mataimaki wanin Allah ba"},{"number":26,"text":"Kuma Nũhu ya ce: \"Ya Ublngijina! Kada Ka bari, a kan ƙasa, daga cikin kãfirai, wanda ke zama a cikin gida"},{"number":27,"text":"Lalle ne, Kai idan Ka bar su, zã su ɓatar da bãyinKa, kuma bã zã su haifi kowa ba fãce fãjiri mai yawan kãfirci"},{"number":28,"text":"Ya Ubanginjina! Ka yi mini gãfara (ni) da mahaifana biyu, da wanda ya shiga gidana, yana mai ĩmãni, da mũminai maza da mũminai mãtã, kuma kada Ka ƙãrã wa azzãlumai kõme sai halaka"}]}