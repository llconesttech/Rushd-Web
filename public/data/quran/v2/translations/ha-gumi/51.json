{"number":51,"edition":"ha.gumi","ayahs":[{"number":1,"text":"Inã rantsuwa da iskõki mãsu shẽkar abũbuwa, shẽƙẽwa"},{"number":2,"text":"Sa'an nan da girãgizai mãsu ɗaukar nauyi (na ruwa)"},{"number":3,"text":"Sa'an nan da jirãge mãsu gudãna (a kan ruwa) da sauƙi"},{"number":4,"text":"Sa'an nan da Malã'iku mãsu rabon al'amari (bisa umurnin Allah)"},{"number":5,"text":"Lalle abin da ake yi muku alkawari (da zuwansa), haƙĩƙa gaskiya ne"},{"number":6,"text":"Kuma lalle sakamako (ga ayyukanku), haƙĩƙa, mai aukuwa ne"},{"number":7,"text":"Inã rantsuwa da samã ma'abũciyar hanyõyi (na tafiyar taurãri da sautin rediyo)"},{"number":8,"text":"Lalle kũ, haƙĩƙa, kunã cikin magana mai sãɓa wa juna (game da Alƙur'ani)"},{"number":9,"text":"Anã karkatar da wanda aka jũyar (daga gaskiya)"},{"number":10,"text":"An la'ani mãsu ƙiri-faɗi"},{"number":11,"text":"Waɗanda suke shagala a cikin zurfin jãhilci"},{"number":12,"text":"Sunã tambaya: \"Yaushe ne rãnar sakamako zã ta auku"},{"number":13,"text":"Ranar da suke a kan wuta anã fitinar su"},{"number":14,"text":"(A ce musu): \"Ku ɗanɗani fitinarku, wannan shĩ ne abin da kuka kasance kunã nẽman zuwansa da gaggãwa"},{"number":15,"text":"Lalle mãsu taƙawa, sunã a cikin lambunan itãce da marẽmari"},{"number":16,"text":"Sunã mãsu dĩbar abin da Ubangijinsu Ya bã su. Lalle sũ, sun kasance mãsu kyautatãwa a gabãnin haka (a dũniya)"},{"number":17,"text":"Sun kasance a lõkaci kaɗan na dare suke yin barci"},{"number":18,"text":"Kuma a lõkutan asuba sunã ta yin istigfãri"},{"number":19,"text":"Kuma a cikin dũkiyarsu akwai hakki ga (matalauci) mai rõƙo da wanda aka hana wa rõƙo"},{"number":20,"text":"Kuma a cikin ƙasã akwai ãyõyi ga mãsu yaƙĩni"},{"number":21,"text":"Kuma a cikin rãyukanku (akwai ãyõyi). To, bã zã ku dũbã ba"},{"number":22,"text":"Kuma a cikin sama arzikinku (yake fitõwa) da abin da ake yi muku alkawari"},{"number":23,"text":"To, kuma Ina rantsuwa da Ubangijin sama da ƙasã, lalle shĩ (abin da ake yi muku alkawari), haƙĩƙa gaskiya ne, kamar abin da kuka zamo kunã karantãwa na magana"},{"number":24,"text":"Shin, lãbãrin Bãƙin Ibrãhĩm, waɗanda aka girmama, ya zo maka"},{"number":25,"text":"A lõkacin da suka shiga gare shi, sai suka yi sallama; ya ce \"Aminci ya tabbata a gare ku, mutãne bãƙi"},{"number":26,"text":"Sai ya jũya zuwa ga iyãlinsa, sa'an nan ya zo da maraƙi tutturna"},{"number":27,"text":"Sai ya kusantar da shi zuwa gare su, ya ce: \"Bã zã ku ci ba"},{"number":28,"text":"Sai ya ji tsõro daga gare su. Suka ce: \"Kada kaji tsõro.\" Kuma suka yi masa bushãra da (haihuwar) wani yaro mai ilmi"},{"number":29,"text":"Sai matarsa ta fuskanta cikin ƙyallõwa, har ta mari fuskarta kuma ta ce: \"Tsõhuwa bakarãriya (zã ta haihu)"},{"number":30,"text":"Suka ce: \"Kamar haka Ubangijinki Ya faɗa. Lalle Shĩ, Shĩ ne Mai hikima, Mai ilmi"},{"number":31,"text":"(Ibrãĩm) ya ce: \"To mẽne ne babban al'almarinku, yã kũ Manzanni"},{"number":32,"text":"Suka ce: \"Lalle mũ, an aike mu zuwa ga waɗansu mutãne, mãsu laifi"},{"number":33,"text":"Dõmin mu saka musu waɗansu duwãtsu na wani yumɓu (bom)"},{"number":34,"text":"Waɗanda aka yi wa alãma daga wajen Ubangijinka, dõmin mãsu ɓarna"},{"number":35,"text":"Sa'an, nan Muka fitar da wanda ya kasance a cikinta daga mũminai"},{"number":36,"text":"Sai dai ba mu sãmu ba, a cikinta, fãce gida guda na Musulmi"},{"number":37,"text":"Kuma Muka bar wata ãyã, a cikinta, ga waɗanda ke jin tsõron azãba, mai raɗaɗi"},{"number":38,"text":"Kuma ga Mũsã, a lõkacin da Muka aiko shi zuwa ga Fir'auna da wani dalĩli bayyananne"},{"number":39,"text":"Sai ya jũya bãya tãre da ƙarfinsa, kuma ya ce: \"Mai sihiri ne kõ kuwa mahaukaci"},{"number":40,"text":"Sabõda haka, Muka kama shi tãre da rundunarsa, sa'an nan Muka jẽfa su a cikin tẽku, alhãli kuwa yanã wanda ake zargi"},{"number":41,"text":"Kuma ga Ãdãwa, a lõkacin da Muka aika iska ƙẽƙasasshiya a kansu"},{"number":42,"text":"Bã ta barin kõme da ta jẽ a kansa, fãce ta mayar da shi kamar rududdugaggun ƙasũsuwa"},{"number":43,"text":"Kuma ga Samũdãwa, a lõkacin da aka ce musu: \"Ku ji ɗan dãɗi har wani ɗan lõkaci"},{"number":44,"text":"Sai suka yi girman kai ga umurnin Ubangijinsu, sabõda haka tsãwa ta kãma su, alhãli kuwa sunã kallo"},{"number":45,"text":"Ba su kõ sãmu dãmar tsayãwa ba, kuma ba su kasance mãsu nẽman ãgaji ba"},{"number":46,"text":"Da mutãnen Nũhu a gabãnin haka, lalle sun kasance waɗansu irin mutãne ne fãsiƙai"},{"number":47,"text":"Kuma sama, mun gina ta da wani irin ƙarfi, alhãli kuwa lalle Mũ ne Mãsu yalwatãwa"},{"number":48,"text":"Kuma ƙasã Mun shimfiɗa ta, To, madalla da mãsu shimfiɗãwa, Mũ"},{"number":49,"text":"Kuma daga kõme Mun halitta nau'i biyu, watakila zã ku yi tunãni"},{"number":50,"text":"Sabõda haka ku gudu zuwa ga Allah, lalle nĩ mai gargaɗi kawai ne a gare ku, mai bayyanannen gargaɗi"},{"number":51,"text":"Kuma kada ku sanya, tãre da Allah wani abin bautãwa na dabam, lalle nĩ, mai gargaɗi kawai ne a gare ku, mai bayyanannen gargaɗi"},{"number":52,"text":"Kamar haka dai wani Manzo bai jẽ wa waɗanda ke gabãninsu ba fãce sun ce: \"Mai sihiri ne kõ mahaukaci"},{"number":53,"text":"shin, sunã yi wa jũna wasiyya da shi ne? Ã'a, sũ dai mutãne ne mãsu girman kai"},{"number":54,"text":"Sai ka jũya daga barinsu, kuma kai ba abin zargi ba ne"},{"number":55,"text":"Kuma ka tunãtar, dõmin tunãtarwa tanã amfãnin mũminai"},{"number":56,"text":"Kuma Ban halitta aljannu da mutãne ba sai dõmin su bauta Mini"},{"number":57,"text":"Bã Ni nufln (sãmun) wani arziki daga gare su, Bã Ni nufin su (yi Mini hidimar) ciyar da Ni"},{"number":58,"text":"Lalle Allah, Shĩ ne Mai azurtãwa, Mai ĩkon yi, Mai cikakken ƙarfi"},{"number":59,"text":"To, lalle waɗanda suka yi zãlunci sunã da masaki (na ɗĩban zunubi) kamar masakin abõkansu, sabõda haka kada su yi Mini gaggãwa"},{"number":60,"text":"Sabõda haka, bone ya tabbata ga waɗanda suka kãfirta, daga rãnar su wadda aka yi musu alkawari"}]}