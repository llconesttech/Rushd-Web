{"number":56,"edition":"ha.gumi","ayahs":[{"number":1,"text":"Idan mai aukuwa ta auku"},{"number":2,"text":"Bãbu wani (rai) mai ƙaryatãwa ga aukuwarta"},{"number":3,"text":"(Ita) mai ƙasƙantãwa ce, mai ɗaukakãwa"},{"number":4,"text":"Idan aka girgiza ƙasã girgizwa"},{"number":5,"text":"Kuma aka niƙe duwãtsu, niƙẽwa"},{"number":6,"text":"Sai suka kasance ƙũra da ake wãtsarwa"},{"number":7,"text":"Kuma kun kasance nau'i uku"},{"number":8,"text":"Watau mazõwa dãma. Mẽne ne mazõwa dãma"},{"number":9,"text":"Da mazõwa hagu. Mẽne ne mazõwa hagu"},{"number":10,"text":"Da waɗanda suka tsẽre. Sũ wɗanda suka tsẽren nan"},{"number":11,"text":"Waɗancan, sũ ne waɗanda aka kusantar"},{"number":12,"text":"A ckin Aljannar ni'ima"},{"number":13,"text":"Jama'a ne daga mutãnen farko"},{"number":14,"text":"Da kaɗan daga mutãnen ƙarshe"},{"number":15,"text":"(Sunã) a kan wasu gadãje sãƙaƙƙuu"},{"number":16,"text":"Sunã gincire a kansu, sunã mãsu kallon jũna"},{"number":17,"text":"Wasu yara samãri na dindindin gẽwaya a kansu"},{"number":18,"text":"Da wasu kõfuna da shantula da hinjãlai daga (giya) mai ɓuɓɓuga"},{"number":19,"text":"Bã a sanya musu cĩwon jirĩ sabõda ita, kuma bã su buguwa"},{"number":20,"text":"Da wasu 'ya'yan itãcen marmari daga irin waɗanda suke zãɓe"},{"number":21,"text":"Da nãman tsuntsãye daga wanda suke ganin sha'awa"},{"number":22,"text":"Da wasu mãtã mãsu fararen idanu da girmansu"},{"number":23,"text":"Kamar misãlan lu'ulu'u wanda aka ɓõye"},{"number":24,"text":"A kan sakamakon, dõmin abin da suka kasance sunã aikatãwa"},{"number":25,"text":"Bã su jin wata yãsassar magana a cikinta, kuma bã su jin sun yi laifi"},{"number":26,"text":"Sai dai wata magana (mai dãɗi): Salãmun, Salãmun"},{"number":27,"text":"Da mazõwa dãma. Mẽne ne mazõwa dãma"},{"number":28,"text":"(Sunã) a cikin itãcen magarya maras ƙaya"},{"number":29,"text":"Da wata ayaba mai yawan 'ya'ya"},{"number":30,"text":"Da wata inuwa mĩƙaƙƙiya"},{"number":31,"text":"Da wani ruwa mai gudãna"},{"number":32,"text":"Da wasu 'ya'yan itacen marmari mãsu yawa"},{"number":33,"text":"Bã su yankẽwa kuma bã a hana su"},{"number":34,"text":"Da wasu shimfiɗu maɗaukaka"},{"number":35,"text":"Lalle Mũ, Mun ƙãga halittarsu ƙãgãwa"},{"number":36,"text":"Sa'an nan Muka sanya su budurwai"},{"number":37,"text":"Mãsu son mazansu, a cikin tsãrã ɗaya"},{"number":38,"text":"Ga mazõwa dãma"},{"number":39,"text":"Wata ƙungiya ce daga mutãnen farko"},{"number":40,"text":"Da wata ƙungiya daga mutãnen ƙarshe"},{"number":41,"text":"Mazõwa hagu, Mẽne ne mazõwa hagu"},{"number":42,"text":"Sunã a cikin wata iskar zãfi da wani ruwan zãfi"},{"number":43,"text":"Da wata inuwa ta hayãƙi mai baƙi"},{"number":44,"text":"Bã mai sanyi ba, kuma bã mai wata ni'ima ba"},{"number":45,"text":"Lalle sũ, sun kasance a gabãnin wannan waɗanda aka jiyar dãɗi"},{"number":46,"text":"Kuma sun kasance sunã dõgẽwa a kan mummũnan zunubi mai girma"},{"number":47,"text":"Kuma sun kasance sunã cẽwa: \"Shin idan mun mutukuma muko kasance turɓãya da ƙasũsuwa shin lalle mũ waɗanda zã a kõma rãyarwa ne haƙĩƙatan"},{"number":48,"text":"Shin, kuma da ubanninmu na farko"},{"number":49,"text":"Ka ce: \"Lalle mutãnen farko da na ƙarshe"},{"number":50,"text":"Tabbas, waɗanda ake tãrãwa ne a cikin wani yini sananne"},{"number":51,"text":"Sa'an nan lalle ku, ya kũ ɓatattu, mãsu ƙaryatãwa"},{"number":52,"text":"Lalle mãsu cĩ ne daga wata itãciya ta zaƙƙum (ɗanyen wutã)"},{"number":53,"text":"Har za ku zama mãsu cika cikunna daga gare ta"},{"number":54,"text":"Sa'an nan kuma mãsu shã ne, a kan wannan abin cin, daga ruwan zãfi"},{"number":55,"text":"Ku zama mãsu shã irin shan rãƙuma mãsu ƙishirwa"},{"number":56,"text":"Wannan ita ce liyãfarsu a rãnar sakamako"},{"number":57,"text":"Mũ ne Muka halitta ku, to, don me bã zã ku gaskata ba"},{"number":58,"text":"Shin kuma kun ga abin da kuke fitarwa na maniyyi"},{"number":59,"text":"Shin kũ ne kuke halitta shi, kõ kuwa mũ ne Mãsu halittãwa"},{"number":60,"text":"Mũ ne Muka ƙaddara mutuwa a tsakãninku, kuma ba Mu zama Mãsu gajiyãwa ba"},{"number":61,"text":"A kan Mu musanya waɗansu (mutãne) kamarku, kuma Mu mayar da ku a cikin wata halitta da ba ku sani ba"},{"number":62,"text":"Kuma lalle, ne haƙĩƙa, kun san halittar farko, to, don me ba zã ku yi tunãni ba"},{"number":63,"text":"Shin, kuma kun ga abin da kũke nõmãwa"},{"number":64,"text":"Shin, kũ ne ke tsirar da shi kõ kuwa Mũ ne Mãsu tsirarwa"},{"number":65,"text":"Dã Munã so lalle, da Mun sanya shi bũsasshiyar ciyãwa, sai ku yini kunã mãmãkin bãƙin ciki"},{"number":66,"text":"(Kunã cẽwa) \"Lalle haƙĩƙa an azã mana tãra"},{"number":67,"text":"Ã'a, mun dai zama waɗanda aka hanã wa"},{"number":68,"text":"Shin, kuma kun ga ruwa wannan da kuke sha"},{"number":69,"text":"Shin, kũ ne kuke saukar da shi daga girgije, kõ kuwa Mũne Mãsu saukarwa"},{"number":70,"text":"Dã Mun so, dã Mun mayar da shi ruwan zartsi. To don me bã ku gõdẽwa"},{"number":71,"text":"Shin, kuma kun ga wutã wannan da kuke ƙyastãwa"},{"number":72,"text":"Shin, kũ ne kuke ƙagã halittar itãciyarta, kõ kuwa Mũ ne Mãsu ƙãgãwa"},{"number":73,"text":"Mũ ne Muka sanya ta wata abar wa'azi da jin dãɗi ga matafiya a cikin jẽji"},{"number":74,"text":"Sai ka tsarkake sũnan Ubangijinka Mai girma"},{"number":75,"text":"To, bã sai Na yi rantsuwa ba da lõkutan fãɗuwar taurãri"},{"number":76,"text":"Kuma lalle ne' haƙĩƙa, rantsuwa ce mai girma, dã kun sani"},{"number":77,"text":"Lalle shi (wannan littãfi), haƙĩƙa, abin karantãwa ne mai daraja"},{"number":78,"text":"A cikin wani littafi tsararre"},{"number":79,"text":"Bãbu mai shãfa shi fãce waɗanda aka tsarkake"},{"number":80,"text":"Wanda aka saukar ne daga Ubangijin halitta"},{"number":81,"text":"Shin, to, wannan lãbãrin ne kuke mãsu wulãkantãwa"},{"number":82,"text":"Kuma kunã sanya arzikinku (game da shi) lalle kũ, ku ƙaryata (shi)"},{"number":83,"text":"To, don me idan rai ya kai ga maƙõshi? (Kusa da mutuwa)"},{"number":84,"text":"Alhãli kuwa kũ, a lõklcin nan, kunã kallo"},{"number":85,"text":"Kuma Mũ ne mafi kusanta gare shi daga gare ku, to, amma kũ bã ku gani"},{"number":86,"text":"To, don me in dai kun kasance bã waɗanda zã a yi wa sakamako ba"},{"number":87,"text":"Ku mayar da shi (cikin jikinsa) har idan kun kasance mãsu gaskiya"},{"number":88,"text":"To, amma idan (mai mutuwar) ya kasance daga makusanta"},{"number":89,"text":"Sai hũtawa da kyakkyawan abinci da Aljannar ni'ima"},{"number":90,"text":"Kuma amma idan ya kasance daga mazõwa dãma"},{"number":91,"text":"Sai (a ce masa) aminci ya tabbata a gare ka daga mazõwa dãma"},{"number":92,"text":"Kuma amma idan ya kasance daga mãsu ƙaryatãwar, ɓatattun"},{"number":93,"text":"Sai wata liyãfa ta ruwan zãfi"},{"number":94,"text":"Da ƙõnuwa da Jahĩm"},{"number":95,"text":"Lalle wannan, haƙĩƙa, ita ce gaskiya ta yaƙĩni"},{"number":96,"text":"Sabõda haka, ka tsarkake sũnan Ubangijinka, Mai karimci"}]}