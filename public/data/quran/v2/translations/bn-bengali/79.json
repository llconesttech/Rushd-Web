{"number":79,"edition":"bn.bengali","ayahs":[{"number":1,"text":"শপথ সেই ফেরেশতাগণের, যারা ডুব দিয়ে আত্মা উৎপাটন করে"},{"number":2,"text":"শপথ তাদের, যারা আত্মার বাঁধন খুলে দেয় মৃদুভাবে"},{"number":3,"text":"শপথ তাদের, যারা সন্তরণ করে দ্রুতগতিতে"},{"number":4,"text":"শপথ তাদের, যারা দ্রুতগতিতে অগ্রসর হয় এবং"},{"number":5,"text":"শপথ তাদের, যারা সকল কর্মনির্বাহ করে, কেয়ামত অবশ্যই হবে।"},{"number":6,"text":"যেদিন প্রকম্পিত করবে প্রকম্পিতকারী"},{"number":7,"text":"অতঃপর পশ্চাতে আসবে পশ্চাদগামী"},{"number":8,"text":"সেদিন অনেক হৃদয় ভীত-বিহবল হবে।"},{"number":9,"text":"তাদের দৃষ্টি নত হবে।"},{"number":10,"text":"তারা বলেঃ আমরা কি উলটো পায়ে প্রত্যাবর্তিত হবই"},{"number":11,"text":"গলিত অস্থি হয়ে যাওয়ার পরও"},{"number":12,"text":"তবে তো এ প্রত্যাবর্তন সর্বনাশা হবে"},{"number":13,"text":"অতএব, এটা তো কেবল এক মহা-নাদ"},{"number":14,"text":"তখনই তারা ময়দানে আবির্ভূত হবে।"},{"number":15,"text":"মূসার বৃত্তান্ত আপনার কাছে পৌছেছে কি"},{"number":16,"text":"যখন তার পালনকর্তা তাকে পবিত্র তুয়া উপ্যকায় আহবান করেছিলেন"},{"number":17,"text":"ফেরাউনের কাছে যাও, নিশ্চয় সে সীমালংঘন করেছে।"},{"number":18,"text":"অতঃপর বলঃ তোমার পবিত্র হওয়ার আগ্রহ আছে কি"},{"number":19,"text":"আমি তোমাকে তোমার পালনকর্তার দিকে পথ দেখাব, যাতে তুমি তাকে ভয় কর।"},{"number":20,"text":"অতঃপর সে তাকে মহা-নিদর্শন দেখাল।"},{"number":21,"text":"কিন্তু সে মিথ্যারোপ করল এবং অমান্য করল।"},{"number":22,"text":"অতঃপর সে প্রতিকার চেষ্টায় প্রস্থান করল।"},{"number":23,"text":"সে সকলকে সমবেত করল এবং সজোরে আহবান করল"},{"number":24,"text":"এবং বললঃ আমিই তোমাদের সেরা পালনকর্তা।"},{"number":25,"text":"অতঃপর আল্লাহ তাকে পরকালের ও ইহকালের শাস্তি দিলেন।"},{"number":26,"text":"যে ভয় করে তার জন্যে অবশ্যই এতে শিক্ষা রয়েছে।"},{"number":27,"text":"তোমাদের সৃষ্টি অধিক কঠিন না আকাশের, যা তিনি নির্মাণ করেছেন"},{"number":28,"text":"তিনি একে উচ্চ করেছেন ও সুবিন্যস্ত করেছেন।"},{"number":29,"text":"তিনি এর রাত্রিকে করেছেন অন্ধকারাচ্ছন্ন এবং এর সূর্যোলোক প্রকাশ করেছেন।"},{"number":30,"text":"পৃথিবীকে এর পরে বিস্তৃত করেছেন।"},{"number":31,"text":"তিনি এর মধ্য থেকে এর পানি ও ঘাম নির্গত করেছেন"},{"number":32,"text":"পর্বতকে তিনি দৃঢ়ভাবে প্রতিষ্ঠিত করেছেন"},{"number":33,"text":"তোমাদের ও তোমাদের চতুস্পদ জন্তুদের উপকারার্থে।"},{"number":34,"text":"অতঃপর যখন মহাসংকট এসে যাবে।"},{"number":35,"text":"অর্থাৎ যেদিন মানুষ তার কৃতকর্ম স্মরণ করবে"},{"number":36,"text":"এবং দর্শকদের জন্যে জাহান্নাম প্রকাশ করা হবে"},{"number":37,"text":"তখন যে ব্যক্তি সীমালংঘন করেছে"},{"number":38,"text":"এবং পার্থিব জীবনকে অগ্রাধিকার দিয়েছে"},{"number":39,"text":"তার ঠিকানা হবে জাহান্নাম।"},{"number":40,"text":"পক্ষান্তরে যে ব্যক্তি তার পালনকর্তার সামনে দন্ডায়মান হওয়াকে ভয় করেছে এবং খেয়াল-খুশী থেকে নিজেকে নিবৃত্ত রেখেছে"},{"number":41,"text":"তার ঠিকানা হবে জান্নাত।"},{"number":42,"text":"তারা আপনাকে জিজ্ঞাসা করে, কেয়ামত কখন হবে"},{"number":43,"text":"এর বর্ণনার সাথে আপনার কি সম্পর্ক"},{"number":44,"text":"এর চরম জ্ঞান আপনার পালনকর্তার কাছে।"},{"number":45,"text":"যে একে ভয় করে, আপনি তো কেবল তাকেই সতর্ক করবেন।"},{"number":46,"text":"যেদিন তারা একে দেখবে, সেদিন মনে হবে যেন তারা দুনিয়াতে মাত্র এক সন্ধ্যা অথবা এক সকাল অবস্থান করেছে।"}]}