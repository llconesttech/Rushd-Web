{"number":69,"edition":"bn.bengali","ayahs":[{"number":1,"text":"সুনিশ্চিত বিষয়।"},{"number":2,"text":"সুনিশ্চিত বিষয় কি"},{"number":3,"text":"আপনি কি কিছু জানেন, সেই সুনিশ্চিত বিষয় কি"},{"number":4,"text":"আদ ও সামুদ গোত্র মহাপ্রলয়কে মিথ্যা বলেছিল।"},{"number":5,"text":"অতঃপর সমুদ গোত্রকে ধ্বংস করা হয়েছিল এক প্রলয়ংকর বিপর্যয় দ্বারা।"},{"number":6,"text":"এবং আদ গোত্রকে ধ্বংস করা হয়েছিল এক প্রচন্ড ঝঞ্জাবায়ূ"},{"number":7,"text":"যা তিনি প্রবাহিত করেছিলেন তাদের উপর সাত রাত্রি ও আট দিবস পর্যন্ত অবিরাম। আপনি তাদেরকে দেখতেন যে, তারা অসার খর্জুর কান্ডের ন্যায় ভূপাতিত হয়ে রয়েছে।"},{"number":8,"text":"আপনি তাদের কোন অস্তিত্ব দেখতে পান কি"},{"number":9,"text":"ফেরাউন, তাঁর পূর্ববর্তীরা এবং উল্টে যাওয়া বস্তিবাসীরা গুরুতর পাপ করেছিল।"},{"number":10,"text":"তারা তাদের পালনকর্তার রসূলকে অমান্য করেছিল। ফলে তিনি তাদেরকে কঠোরহস্তে পাকড়াও করলেন।"},{"number":11,"text":"যখন জলোচ্ছ্বাস হয়েছিল, তখন আমি তোমাদেরকে চলন্ত নৌযানে আরোহণ করিয়েছিলাম।"},{"number":12,"text":"যাতে এ ঘটনা তোমাদের জন্যে স্মৃতির বিষয় এবং কান এটাকে উপদেশ গ্রহণের উপযোগী রূপে গ্রহণ করে।"},{"number":13,"text":"যখন শিংগায় ফুৎকার দেয়া হবে-একটি মাত্র ফুৎকার"},{"number":14,"text":"এবং পৃথিবী ও পর্বতমালা উত্তোলিত হবে ও চুর্ণ-বিচুর্ণ করে দেয়া হবে"},{"number":15,"text":"সেদিন কেয়ামত সংঘটিত হবে।"},{"number":16,"text":"সেদিন আকাশ বিদীর্ণ হবে ও বিক্ষিপ্ত হবে।"},{"number":17,"text":"এবং ফেরেশতাগণ আকাশের প্রান্তদেশে থাকবে ও আট জন ফেরেশতা আপনার পালনকর্তার আরশকে তাদের উর্ধ্বে বহন করবে।"},{"number":18,"text":"সেদিন তোমাদেরকে উপস্থিত করা হবে। তোমাদের কোন কিছু গোপন থাকবে না।"},{"number":19,"text":"অতঃপর যার আমলনামা ডান হাতে দেয়া হবে, সে বলবেঃ নাও, তোমরাও আমলনামা পড়ে দেখ।"},{"number":20,"text":"আমি জানতাম যে, আমাকে হিসাবের সম্মুখীন হতে হবে।"},{"number":21,"text":"অতঃপর সে সুখী জীবন-যাপন করবে"},{"number":22,"text":"সুউচ্চ জান্নাতে।"},{"number":23,"text":"তার ফলসমূহ অবনমিত থাকবে।"},{"number":24,"text":"বিগত দিনে তোমরা যা প্রেরণ করেছিলে, তার প্রতিদানে তোমরা খাও এবং পান কর তৃপ্তি সহকারে।"},{"number":25,"text":"যার আমলনামা তার বাম হাতে দেয়া হবে, সে বলবেঃ হায় আমায় যদি আমার আমল নামা না দেয়া হতো।"},{"number":26,"text":"আমি যদি না জানতাম আমার হিসাব"},{"number":27,"text":"হায়, আমার মৃত্যুই যদি শেষ হত।"},{"number":28,"text":"আমার ধন-সম্পদ আমার কোন উপকারে আসল না।"},{"number":29,"text":"আমার ক্ষমতাও বরবাদ হয়ে গেল।"},{"number":30,"text":"ফেরেশতাদেরকে বলা হবেঃ ধর একে গলায় বেড়ি পড়িয়ে দাও"},{"number":31,"text":"অতঃপর নিক্ষেপ কর জাহান্নামে।"},{"number":32,"text":"অতঃপর তাকে শৃঙ্খলিত কর সত্তর গজ দীর্ঘ এক শিকলে।"},{"number":33,"text":"নিশ্চয় সে মহান আল্লাহতে বিশ্বাসী ছিল না।"},{"number":34,"text":"এবং মিসকীনকে আহার্য দিতে উৎসাহিত করত না।"},{"number":35,"text":"অতএব, আজকের দিন এখানে তার কোন সুহূদ নাই।"},{"number":36,"text":"এবং কোন খাদ্য নাই, ক্ষত-নিঃসৃত পুঁজ ব্যতীত।"},{"number":37,"text":"গোনাহগার ব্যতীত কেউ এটা খাবে না।"},{"number":38,"text":"তোমরা যা দেখ, আমি তার শপথ করছি।"},{"number":39,"text":"এবং যা তোমরা দেখ না, তার"},{"number":40,"text":"নিশ্চয়ই এই কোরআন একজন সম্মানিত রসূলের আনীত।"},{"number":41,"text":"এবং এটা কোন কবির কালাম নয়; তোমরা কমই বিশ্বাস কর।"},{"number":42,"text":"এবং এটা কোন অতীন্দ্রিয়বাদীর কথা নয়; তোমরা কমই অনুধাবন কর।"},{"number":43,"text":"এটা বিশ্বপালনকর্তার কাছ থেকে অবতীর্ণ।"},{"number":44,"text":"সে যদি আমার নামে কোন কথা রচনা করত"},{"number":45,"text":"তবে আমি তার দক্ষিণ হস্ত ধরে ফেলতাম"},{"number":46,"text":"অতঃপর কেটে দিতাম তার গ্রীবা।"},{"number":47,"text":"তোমাদের কেউ তাকে রক্ষা করতে পারতে না।"},{"number":48,"text":"এটা খোদাভীরুদের জন্যে অবশ্যই একটি উপদেশ।"},{"number":49,"text":"আমি জানি যে, তোমাদের মধ্যে কেউ কেউ মিথ্যারোপ করবে।"},{"number":50,"text":"নিশ্চয় এটা কাফেরদের জন্যে অনুতাপের কারণ।"},{"number":51,"text":"নিশ্চয় এটা নিশ্চিত সত্য।"},{"number":52,"text":"অতএব, আপনি আপনার মহান পালনকর্তার নামের পবিত্রতা বর্ননা করুন।"}]}