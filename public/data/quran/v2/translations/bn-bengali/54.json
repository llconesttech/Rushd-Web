{"number":54,"edition":"bn.bengali","ayahs":[{"number":1,"text":"কেয়ামত আসন্ন, চন্দ্র বিদীর্ণ হয়েছে।"},{"number":2,"text":"তারা যদি কোন নিদর্শন দেখে তবে মুখ ফিরিয়ে নেয় এবং বলে, এটা তো চিরাগত জাদু।"},{"number":3,"text":"তারা মিথ্যারোপ করছে এবং নিজেদের খেয়াল-খুশীর অনুসরণ করছে। প্রত্যেক কাজ যথাসময়ে স্থিরীকৃত হয়।"},{"number":4,"text":"তাদের কাছে এমন সংবাদ এসে গেছে, যাতে সাবধানবাণী রয়েছে।"},{"number":5,"text":"এটা পরিপূর্ণ জ্ঞান, তবে সতর্ককারীগণ তাদের কোন উপকারে আসে না।"},{"number":6,"text":"অতএব, আপনি তাদের থেকে মুখ ফিরিয়ে নিন। যেদিন আহবানকারী আহবান করবে এক অপ্রিয় পরিণামের দিকে"},{"number":7,"text":"তারা তখন অবনমিত নেত্রে কবর থেকে বের হবে বিক্ষিপ্ত পংগপাল সদৃশ।"},{"number":8,"text":"তারা আহবানকারীর দিকে দৌড়াতে থাকবে। কাফেরা বলবেঃ এটা কঠিন দিন।"},{"number":9,"text":"তাদের পূর্বে নূহের সম্প্রদায়ও মিথ্যারোপ করেছিল। তারা মিথ্যারোপ করেছিল আমার বান্দা নূহের প্রতি এবং বলেছিলঃ এ তো উম্মাদ। তাঁরা তাকে হুমকি প্রদর্শন করেছিল।"},{"number":10,"text":"অতঃপর সে তার পালনকর্তাকে ডেকে বললঃ আমি অক্ষম, অতএব, তুমি প্রতিবিধান কর।"},{"number":11,"text":"তখন আমি খুলে দিলাম আকাশের দ্বার প্রবল বারিবর্ষণের মাধ্যমে।"},{"number":12,"text":"এবং ভুমি থেকে প্রবাহিত করলাম প্রস্রবণ। অতঃপর সব পানি মিলিত হল এক পরিকম্পিত কাজে।"},{"number":13,"text":"আমি নূহকে আরোহণ করালাম এক কাষ্ঠ ও পেরেক নির্মিত জলযানে।"},{"number":14,"text":"যা চলত আমার দৃষ্টি সামনে। এটা তার পক্ষ থেকে প্রতিশোধ ছিল, যাকে প্রত্যখ্যান করা হয়েছিল।"},{"number":15,"text":"আমি একে এক নিদর্শনরূপে রেখে দিয়েছি। অতএব, কোন চিন্তাশীল আছে কি"},{"number":16,"text":"কেমন কঠোর ছিল আমার শাস্তি ও সতর্কবাণী।"},{"number":17,"text":"আমি কোরআনকে সহজ করে দিয়েছি বোঝার জন্যে। অতএব, কোন চিন্তাশীল আছে কি"},{"number":18,"text":"আদ সম্প্রদায় মিথ্যারোপ করেছিল, অতঃপর কেমন কঠোর হয়েছিল আমার শাস্তি ও সতর্কবাণী।"},{"number":19,"text":"আমি তাদের উপর প্রেরণ করেছিলাম ঝঞ্জাবায়ু এক চিরাচরিত অশুভ দিনে।"},{"number":20,"text":"তা মানুষকে উৎখাত করছিল, যেন তারা উৎপাটিত খর্জুর বৃক্ষের কান্ড।"},{"number":21,"text":"অতঃপর কেমন কঠোর ছিল আমার শাস্তি ও সতর্কবাণী।"},{"number":22,"text":"আমি কোরআনকে বোঝার জন্যে সহজ করে দিয়েছি। অতএব, কোন চিন্তাশীল আছে কি"},{"number":23,"text":"সামুদ সম্প্রদায় সতর্ককারীদের প্রতি মিথ্যারোপ করেছিল।"},{"number":24,"text":"তারা বলেছিলঃ আমরা কি আমাদেরই একজনের অনুসরণ করব? তবে তো আমরা বিপথগামী ও বিকার গ্রস্থরূপে গণ্য হব।"},{"number":25,"text":"আমাদের মধ্যে কি তারই প্রতি উপদেশ নাযিল করা হয়েছে? বরং সে একজন মিথ্যাবাদী, দাম্ভিক।"},{"number":26,"text":"এখন আগামীকল্যই তারা জানতে পারবে কে মিথ্যাবাদী, দাম্ভিক।"},{"number":27,"text":"আমি তাদের পরীক্ষার জন্য এক উষ্ট্রী প্রেরণ করব, অতএব, তাদের প্রতি লক্ষ্য রাখ এবং সবর কর।"},{"number":28,"text":"এবং তাদেরকে জানিয়ে দাও যে, তাদের মধ্যে পানির পালা নির্ধারিত হয়েছে এবং পালাক্রমে উপস্থিত হতে হবে।"},{"number":29,"text":"অতঃপর তারা তাদের সঙ্গীকে ডাকল। সে তাকে ধরল এবং বধ করল।"},{"number":30,"text":"অতঃপর কেমন কঠোর ছিল আমার শাস্তি ও সতর্কবাণী।"},{"number":31,"text":"আমি তাদের প্রতি একটিমাত্র নিনাদ প্রেরণ করেছিলাম। এতেই তারা হয়ে গেল শুষ্ক শাখাপল্লব নির্মিত দলিত খোয়াড়ের ন্যায়।"},{"number":32,"text":"আমি কোরআনকে বোঝার জন্যে সহজ করে দিয়েছি। অতএব, কোন চিন্তাশীল আছে কি"},{"number":33,"text":"লূত-সম্প্রদায় সতর্ককারীদের প্রতি মিথ্যারোপ করেছিল।"},{"number":34,"text":"আমি তাদের প্রতি প্রেরণ করেছিলাম প্রস্তর বর্ষণকারী প্রচন্ড ঘূর্ণিবায়ু; কিন্তু লূত পরিবারের উপর নয়। আমি তাদেরকে রাতের শেষপ্রহরে উদ্ধার করেছিলাম।"},{"number":35,"text":"আমার পক্ষ থেকে অনুগ্রহ স্বরূপ। যারা কৃতজ্ঞতা স্বীকার করে, আমি তাদেরকে এভাবে পুরস্কৃত করে থকি।"},{"number":36,"text":"লূত (আঃ) তাদেরকে আমার প্রচন্ড পাকড়াও সম্পর্কে সতর্ক করেছিল। অতঃপর তারা সতর্কবাণী সম্পর্কে বাকবিতন্ডা করেছিল।"},{"number":37,"text":"তারা লূতের (আঃ) কাছে তার মেহমানদেরকে দাবী করেছিল। তখন আমি তাদের চক্ষু লোপ করে দিলাম। অতএব, আস্বাদন কর আমার শাস্তি ও সতর্কবাণী।"},{"number":38,"text":"তাদেরকে প্রত্যুষে নির্ধারিত শাস্তি আঘাত হেনেছিল।"},{"number":39,"text":"অতএব, আমার শাস্তি ও সতর্কবাণী আস্বাদন কর।"},{"number":40,"text":"আমি কোরআনকে বোঝবার জন্যে সহজ করে দিয়েছি। অতএব, কোন চিন্তাশীল আছে কি"},{"number":41,"text":"ফেরাউন সম্প্রদায়ের কাছেও সতর্ককারীগণ আগমন করেছিল।"},{"number":42,"text":"তারা আমার সকল নিদর্শনের প্রতি মিথ্যারোপ করেছিল। অতঃপর আমি পরাভূতকারী, পরাক্রমশালীর ন্যায় তাদেরকে পাকড়াও করলাম।"},{"number":43,"text":"তোমাদের মধ্যকার কাফেররা কি তাদের চাইতে শ্রেষ্ঠ ? না তোমাদের মুক্তির সনদপত্র রয়েছে কিতাবসমূহে"},{"number":44,"text":"না তারা বলে যে, আমারা এক অপরাজেয় দল"},{"number":45,"text":"এ দল তো সত্ত্বরই পরাজিত হবে এবং পৃষ্ঠপ্রদর্শন করবে।"},{"number":46,"text":"বরং কেয়ামত তাদের প্রতিশ্রুত সময় এবং কেয়ামত ঘোরতর বিপদ ও তিক্ততর।"},{"number":47,"text":"নিশ্চয় অপরাধীরা পথভ্রষ্ট ও বিকারগ্রস্ত।"},{"number":48,"text":"যেদিন তাদেরকে মুখ হিঁচড়ে টেনে নেয়া হবে জাহান্নামে, বলা হবেঃ অগ্নির খাদ্য আস্বাদন কর।"},{"number":49,"text":"আমি প্রত্যেক বস্তুকে পরিমিতরূপে সৃষ্টি করেছি।"},{"number":50,"text":"আমার কাজ তো এক মুহূর্তে চোখের পলকের মত।"},{"number":51,"text":"আমি তোমাদের সমমনা লোকদেরকে ধ্বংস করেছি, অতএব, কোন চিন্তাশীল আছে কি"},{"number":52,"text":"তারা যা কিছু করেছে, সবই আমলনামায় লিপিবদ্ধ আছে।"},{"number":53,"text":"ছোট ও বড় সবই লিপিবদ্ধ।"},{"number":54,"text":"খোদাভীরুরা থাকবে জান্নাতে ও নির্ঝরিণীতে।"},{"number":55,"text":"যোগ্য আসনে, সর্বাধিপতি সম্রাটের সান্নিধ্যে।"}]}