{"number":83,"edition":"bn.bengali","ayahs":[{"number":1,"text":"যারা মাপে কম করে, তাদের জন্যে দুর্ভোগ"},{"number":2,"text":"যারা লোকের কাছ থেকে যখন মেপে নেয়, তখন পূর্ণ মাত্রায় নেয়"},{"number":3,"text":"এবং যখন লোকদেরকে মেপে দেয় কিংবা ওজন করে দেয়, তখন কম করে দেয়।"},{"number":4,"text":"তারা কি চিন্তা করে না যে, তারা পুনরুত্থিত হবে।"},{"number":5,"text":"সেই মহাদিবসে"},{"number":6,"text":"যেদিন মানুষ দাঁড়াবে বিশ্ব পালনকর্তার সামনে।"},{"number":7,"text":"এটা কিছুতেই উচিত নয়, নিশ্চয় পাপাচারীদের আমলনামা সিজ্জীনে আছে।"},{"number":8,"text":"আপনি জানেন, সিজ্জীন কি"},{"number":9,"text":"এটা লিপিবদ্ধ খাতা।"},{"number":10,"text":"সেদিন দুর্ভোগ মিথ্যারোপকারীদের"},{"number":11,"text":"যারা প্রতিফল দিবসকে মিথ্যারোপ করে।"},{"number":12,"text":"প্রত্যেক সীমালংঘনকারী পাপিষ্ঠই কেবল একে মিথ্যারোপ করে।"},{"number":13,"text":"তার কাছে আমার আয়াতসমূহ পাঠ করা হলে সে বলে, পুরাকালের উপকথা।"},{"number":14,"text":"কখনও না, বরং তারা যা করে, তাই তাদের হৃদয় মরিচা ধরিয়ে দিয়েছে।"},{"number":15,"text":"কখনও না, তারা সেদিন তাদের পালনকর্তার থেকে পর্দার অন্তরালে থাকবে।"},{"number":16,"text":"অতঃপর তারা জাহান্নামে প্রবেশ করবে।"},{"number":17,"text":"এরপর বলা হবে, একেই তো তোমরা মিথ্যারোপ করতে।"},{"number":18,"text":"কখনও না, নিশ্চয় সৎলোকদের আমলনামা আছে ইল্লিয়্যীনে।"},{"number":19,"text":"আপনি জানেন ইল্লিয়্যীন কি"},{"number":20,"text":"এটা লিপিবদ্ধ খাতা।"},{"number":21,"text":"আল্লাহর নৈকট্যপ্রাপ্ত ফেরেশতাগণ একে প্রত্যক্ষ করে।"},{"number":22,"text":"নিশ্চয় সৎলোকগণ থাকবে পরম আরামে"},{"number":23,"text":"সিংহাসনে বসে অবলোকন করবে।"},{"number":24,"text":"আপনি তাদের মুখমন্ডলে স্বাচ্ছন্দ্যের সজীবতা দেখতে পাবেন।"},{"number":25,"text":"তাদেরকে মোহর করা বিশুদ্ধ পানীয় পান করানো হবে।"},{"number":26,"text":"তার মোহর হবে কস্তুরী। এ বিষয়ে প্রতিযোগীদের প্রতিযোগিতা করা উচিত।"},{"number":27,"text":"তার মিশ্রণ হবে তসনীমের পানি।"},{"number":28,"text":"এটা একটা ঝরণা, যার পানি পান করবে নৈকট্যশীলগণ।"},{"number":29,"text":"যারা অপরাধী, তারা বিশ্বাসীদেরকে উপহাস করত।"},{"number":30,"text":"এবং তারা যখন তাদের কাছ দিয়ে গমন করত তখন পরস্পরে চোখ টিপে ইশারা করত।"},{"number":31,"text":"তারা যখন তাদের পরিবার-পরিজনের কাছে ফিরত, তখনও হাসাহাসি করে ফিরত।"},{"number":32,"text":"আর যখন তারা বিশ্বাসীদেরকে দেখত, তখন বলত, নিশ্চয় এরা বিভ্রান্ত।"},{"number":33,"text":"অথচ তারা বিশ্বাসীদের তত্ত্বাবধায়করূপে প্রেরিত হয়নি।"},{"number":34,"text":"আজ যারা বিশ্বাসী, তারা কাফেরদেরকে উপহাস করছে।"},{"number":35,"text":"সিংহাসনে বসে, তাদেরকে অবলোকন করছে"},{"number":36,"text":"কাফেররা যা করত, তার প্রতিফল পেয়েছে তো"}]}