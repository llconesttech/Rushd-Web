{"number":76,"edition":"tr.diyanet","ayahs":[{"number":1,"text":"İnsanoğlu, var edilip bahse değer bir şey olana kadar, şüphesiz, uzun bir zaman geçmemiş midir"},{"number":2,"text":"Biz insanı katışık bir nutfeden yaratmışızdır; onu deneriz; bu yüzden, onun işitmesini ve görmesini sağlamışızdır"},{"number":3,"text":"Şüphesiz ona yol gösterdik; buna kimi şükreder, kimi de nankörlük"},{"number":4,"text":"Doğrusu, inkarcılar için zincirler, demir halkalar ve çılgın alevli cehennem hazırladık"},{"number":5,"text":"Şüphesiz iyiler kafur katılmış bir tastan içerler"},{"number":6,"text":"Bu ancak Allah'ın kullarının taşıra taşıra içebileceği bir pınardır"},{"number":7,"text":"Onlar verdikleri sözleri yerine getirirler, fenalığı yaygın olan bir günden korkarlar"},{"number":8,"text":"Onlar içleri çektiği halde, yiyeceği yoksula, öksüze ve esire yedirirler"},{"number":9,"text":"Biz sizi ancak Allah rızası için doyuruyoruz, bir karşılık ve teşekkür beklemiyoruz. Doğrusu biz çok asık suratların bulunacağı bir günde Rabbimizden korkarız\" derler"},{"number":10,"text":"Biz sizi ancak Allah rızası için doyuruyoruz, bir karşılık ve teşekkür beklemiyoruz. Doğrusu biz çok asık suratların bulunacağı bir günde Rabbimizden korkarız\" derler"},{"number":11,"text":"Allah da onları bu yüzden o günün fenalığından korur; onların yüzüne parlaklık ve neşe verir"},{"number":12,"text":"Sabırlarının karşılığı, cennet ve oradaki ipeklerdir"},{"number":13,"text":"Orada tahtlara yaslanırlar; orada yakıcı sıcak ve dondurucu soğuk görmezler"},{"number":14,"text":"Meyve ağaçlarının gölgeleri üzerlerine sarkmış ve onların koparılması kolaylaştırılmıştır"},{"number":15,"text":"Çevrelerinde gümüş kaplar ve billur kaseler dolaştırılır"},{"number":16,"text":"Billurları gümüş gibi parlaktır, onları ölçüp ölçüp dağıtırlar"},{"number":17,"text":"Orada, zencefil karışık bir tasla içirilirler"},{"number":18,"text":"O pınara \"Selsebil\" denir"},{"number":19,"text":"Yanlarında ölümsüz gençler dolaşır; onları gördüğünde saçılmış birer inci sanırsın"},{"number":20,"text":"Oranın neresine baksan, nimet ve büyük bir saltanat görürsün"},{"number":21,"text":"Üzerlerinde ince yeşil ipekli, parlak atlastan elbiseler vardır; gümüş bileziklerle süslenmişlerdir Rableri onlara tertemiz içecekler içirir"},{"number":22,"text":"İşte bu sizin işlediklerinizin karşılığıdır, çalışmalarınız şükre değer\" denir"},{"number":23,"text":"Kuran'ı sana indiren şüphesiz Biziz"},{"number":24,"text":"Rabbinin hükmüne kadar sabret; onların günah işleyen ve inkarcı olanlarına uyma"},{"number":25,"text":"Rabbinin adını sabah akşam an"},{"number":26,"text":"Geceleyin O'na secde et; O'nu geceleri uzun uzun tesbih et"},{"number":27,"text":"Doğrusu insanlar, çabuk elde edilen dünya nimetlerini severler de ağırlığı çekilmez günü arkalarında bırakırlar"},{"number":28,"text":"Onları yaratan, mafsallarını pekiştiren Biziz; dilersek onları benzerleri ile değiştiriveririz"},{"number":29,"text":"Bu sadece bir öğüttür; dileyen, Rabbine giden yolu tutar"},{"number":30,"text":"Allah dilemedikçe siz dileyemezsiniz. Doğrusu Allah, bilendir, Hakim'dir"},{"number":31,"text":"Dilediğine rahmet eder. Zalimlere, işte onlara, can yakıcı bir azap hazırlamıştır"}]}