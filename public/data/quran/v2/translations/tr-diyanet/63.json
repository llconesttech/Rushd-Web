{"number":63,"edition":"tr.diyanet","ayahs":[{"number":1,"text":"İkiyüzlüler sana gelince: \"Senin şüphesiz Allah'ın Peygamberi olduğuna şehadet ederiz\" derler. Allah, senin kendisinin peygamberi olduğunu bilir; bunun yanında Allah, ikiyüzlülerin yalancı olduklarını da bilir"},{"number":2,"text":"Onlar, yeminlerini kalkan edinerek Allah'ın yolundan alıkoyarlar. İşledikleri işler gerçekten ne kötüdür"},{"number":3,"text":"Bu, önce inanıp sonra inkar etmiş olmalarındandır. Bu yüzden kalbleri mühürlenmiştir; artık anlamazlar"},{"number":4,"text":"Onlara baktığın zaman cüsseleri hoşuna gider; konuşurlarsa sözlerini dinlersin; tıpkı, sıralanmış kof kütük gibidirler; her çığlığı kendi aleyhlerine sayarlar; onlar düşmandır, onlardan çekin; Allah canlarını alsın, nasıl da aldatılıp döndürülüyorlar"},{"number":5,"text":"Onlara: \"Gelin de Allah'ın Peygamberi sizin için mağfiret dilesin\" dendiği zaman, başlarını çevirirler; büyüklük taslayarak yüz çevirdiklerini görürsün"},{"number":6,"text":"Onlar için, bağışlanma dilesen de dilemesen de birdir; Allah onları bağışlamayacaktır. Doğrusu Allah, yoldan çıkmış milleti doğru yola eriştirmez"},{"number":7,"text":"Bunlar: \"Allah'ın Peygamberinin yanında bulunanlara bir şey vermeyin de dağılıp gitsinler\" diyen kimselerdir. Oysa göklerin ve yerin hazineleri Allah'ındır, ama ikiyüzlüler bu gerçeği anlamazlar"},{"number":8,"text":"Eğer bu savaşdan Medine'ye dönersek, şerefli kimseler alçakları and olsun ki, oradan çıkaracaktır\" diyorlardı. Oysa, şeref Allah'ın, Peygamberinin ve inananlarındır, ama ikiyüzlüler bu gerçeği bilmezler"},{"number":9,"text":"Ey inananlar! Sizi, mallarınız ve çocuklarınız Allah'ı anmaktan alıkoymasın; böyle olanlar hüsrana uğrayanlardır"},{"number":10,"text":"Birine ölüm gelip de: \"Rabbim! Beni yakın bir süreye kadar ertelesen de, sadaka versem, iyilerden olsam\" diyeceği zaman gelmezden önce, size verdiğimiz rızıklardan sarfedin"},{"number":11,"text":"Bir canın eceli gelip çatınca, Allah onu asla geri bırakmaz; Allah, işlediklerinizden haberdardır"}]}