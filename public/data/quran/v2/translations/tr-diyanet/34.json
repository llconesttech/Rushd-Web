{"number":34,"edition":"tr.diyanet","ayahs":[{"number":1,"text":"Hamd, göklerde olanlar ve yerde bulunanlar Kendisinin olan Allah'a mahsustur. O, Hakim'dir, her şeyden haberdardır"},{"number":2,"text":"Yere gireni ve oradan çıkanı, gökten ineni ve oraya yükseleni bilir. O, merhametlidir, mağfiret sahibidir"},{"number":3,"text":"İnkar edenler: \"Kıyamet bize gelmeyecektir\" dediler. De ki: \"Hayır, öyle değil; görülmeyeni bilen Rabbim'e and olsun ki, o saat size muhakkak gelecektir. Göklerde ve yerde zerre kadar olanlar bile O'nun ilminin dışında değildir. Bundan daha küçüğü ve daha büyüğü de şüphesiz apaçık Kitap'tadır"},{"number":4,"text":"Allah'ın, inanıp yararlı iş işleyenlere ki onlar için mağfiret ve cömertçe verilmiş rızık vardır ve ayetlerimizi hükümsüz bırakmak için yarışanlara ki onlara iğrenç ve can yakıcı azap vardır işlerinin karşılıklarını vermesi için kıyamet saati gelecektir"},{"number":5,"text":"Allah'ın, inanıp yararlı iş işleyenlere ki onlar için mağfiret ve cömertçe verilmiş rızık vardır ve ayetlerimizi hükümsüz bırakmak için yarışanlara ki onlara iğrenç ve can yakıcı azap vardır işlerinin karşılıklarını vermesi için kıyamet saati gelecektir"},{"number":6,"text":"Kendilerine ilim verilenler, sana Rabbinden indirilenin hak olduğunu, güçlü ve hamde layık olanın yolunu gösterdiğini bilirler"},{"number":7,"text":"İnkar edenler, insanlara: \"Size, siz parça parça dağılıp yok olduğunuz zaman yeniden dirileceğinizi haber veren bir adam gösterelim mi? Allah'a karşı yalan mı uyduruyor, yoksa kendisinde delilik mi vardır?\" derler. Hayır; ahirete inanmayanlar, azapta ve derin bir sapıklık içindedirler"},{"number":8,"text":"İnkar edenler, insanlara: \"Size, siz parça parça dağılıp yok olduğunuz zaman yeniden dirileceğinizi haber veren bir adam gösterelim mi? Allah'a karşı yalan mı uyduruyor, yoksa kendisinde delilik mi vardır?\" derler. Hayır; ahirete inanmayanlar, azapta ve derin bir sapıklık içindedirler"},{"number":9,"text":"Önlerinde ve ardlarında olan göğü ve yeri görmezler mi? Dilesek onları yere geçirir veya göğün bir parçasını başlarına indiririz. Bunlarda, Allah'a yönelen her kul için dersler vardır"},{"number":10,"text":"Ey dağlar ve kuşlar! Davud tesbih ettikçe siz de onu tekrarlayın\" diyerek and olsun ki, ona katımızdan lütufta bulunduk; \"geniş zırhlar yap, dokumasını sağlam tut\" diye ona demiri yumuşak kıldık. Yararlı iş işleyin; doğrusu Ben yaptıklarınızı görenim"},{"number":11,"text":"Ey dağlar ve kuşlar! Davud tesbih ettikçe siz de onu tekrarlayın\" diyerek and olsun ki, ona katımızdan lütufta bulunduk; \"geniş zırhlar yap, dokumasını sağlam tut\" diye ona demiri yumuşak kıldık. Yararlı iş işleyin; doğrusu Ben yaptıklarınızı görenim"},{"number":12,"text":"Gündüz estiğinde bir aylık mesafeye gidip, akşam da bir aylık mesafeden gelen rüzgarı Süleyman'ın buyruğu altına verdik. Onun için su gibi erimiş bakır akıttık. Rabbinin izniyle, yanında iş gören cinleri onun buyruğu altına verdik ki, bunlar içinde buyruğumuzdan çıkan olursa ona alevli ateşin azabını tattırırdık"},{"number":13,"text":"Süleyman için, o ne dilerse, mabedler, heykeller, büyük havuzlara benzer çanaklar ve taşınması güç kazanlar yaparlardı. \"Ey Davud ailesi, şükredin! Kullarımdan şükredenler pek azdır"},{"number":14,"text":"Süleyman'ın ölümüne hükmettiğimiz zaman, ancak değneğini yiyen kurt onun ölümünü cinlere farkettirdi. O, ölü olarak yere düşünce, ortaya çıktı ki, şayet cinler görülmeyeni bilmiş olsalardı alçak düşüren bir azap içinde kalmazlardı"},{"number":15,"text":"Sebelilerin yurtlarında Allah'ın kudretine bir işaret vardır: Sağlı sollu iki bahçe vardı. Onlara: \"Rabbinizin verdiği rızıktan yiyin ve O'na şükredin. İşte hoş bir şehir ve bağışlayan bir Rab\" denmişti"},{"number":16,"text":"Fakat onlar yüz çevirdiler; bunun için Biz de üzerlerine Arim selini gönderdik, onların bahçelerini, buruk yemişli, ılgınlık ve içinde biraz da sedir ağacı bulunan iki bahçeye çevirdik"},{"number":17,"text":"İşte böylece, inkarlarından ötürü onları cezalandırdık. Biz nankörden başkasına ceza mı veririz"},{"number":18,"text":"Onlarla, kutlu kıldığımız şehirler arasında, karşıdan karşıya görünen kasabalar var etmiş, oraları gezilecek belirli konak yerleri yapmıştık, \"Oralarda geceleri ve gündüzleri güven içinde gezin\" demiştik"},{"number":19,"text":"Ama onlar: \"Rabbimiz! Yolculuklarımızın mesafesini uzak kıl\" deyip kendilerine yazık ettiler. Biz de onları efsane yapıverdik, darmadağın ettik. Doğrusu bunlarda, pek sabreden ve çok şükreden kimseler için dersler vardır"},{"number":20,"text":"And olsun ki İblis, onlar hakkındaki görüşünü doğru çıkartmış; inananlardan bir topluluk dışında hepsi ona uymuşlardı"},{"number":21,"text":"Oysa İblis'in onlar üzerinde bir nüfuzu yoktu; ama Biz ahirete inanan kimselerle ondan şüphede olanları, işte böylece ortaya koyarız. Rabbin her şeyi gözetip koruyandır"},{"number":22,"text":"De ki: \"Allah'ı bırakıp de göklerde ve yerde zerre kadar bir şeye sahip olmadığı, her ikisinde de bir ortaklığı bulunmadığı ve hiçbiri Allah'a yardımcı olmadığı halde tanrı olduklarını ileri sürdüklerinizi yardıma çağırsanıza"},{"number":23,"text":"Allah'ın katında, kendisine izin verilenden başka kimse şefaat edemez. Sonunda, gönüllerindeki korku giderilince birbirlerine \"Rabbiniz ne söyledi?\" diye sorarlar; \"Hak söyledi\" derler. O, yücedir, büyüktür"},{"number":24,"text":"De ki: \"Göklerden ve yerden sizi rızıklandıran kimdir?\" De ki: \"Allah'tır. Öyleyse doğru yolda veya apaçık bir sapıklıkta olan ya biziz ya sizsiniz"},{"number":25,"text":"De ki: \"İşlediğimiz suçlardan siz sorumlu olmazsınız, sizin yaptıklarınızdan da biz sorumlu olmayız"},{"number":26,"text":"De ki: \"Rabbimiz sonunda hepimizi toplar, sonra aramızda adaletle hükmeder. Adaletle hükmeden, bilen ancak O'dur"},{"number":27,"text":"De ki: \"O'na taktığınız ortakları bana gösterin, yoktur ki! O, güçlü olan, hakim olan Allah'tır"},{"number":28,"text":"Biz seni bütün insanlara ancak müjdeci ve uyarıcı olarak göndermişizdir; fakat insanların çoğu bilmez"},{"number":29,"text":"Doğru sözlü iseniz söyleyin bu vaad ne zamandır?\" derler"},{"number":30,"text":"De ki: \"Size, bir gün tayin edilmiştir. Ondan bir saat ne geri kalabilirsiniz ne de öne geçebilirsiniz"},{"number":31,"text":"İnkar edenler: \"Bu Kuran'a ve ondan öncekilere inanmayacağız\" dediler. Sen bu zalimleri, Rablerinin huzurunda dikilmiş oldukları zaman, suçu birbirine atıp dururken bir görsen! Güçsüz sayılanlar, büyüklük taslayanlara: \"Siz olmasaydınız biz inanmış olacaktık\" derler"},{"number":32,"text":"Büyüklük taslayanlar, Güçsüz sayılanlara: \"Size doğruluk rehberi geldikten sonra ondan sizi biz mi alıkoyduk? Hayır; zaten suçlu kimselerdiniz\" derler"},{"number":33,"text":"Güçsüz sayılanlar da büyüklük taslayanlara: \"Hayır gece gündüz hile kuruyor ve bize Allah'ı inkar etmemizi, O'na ortaklar koşmamızı emrediyordunuz\" derler. Azabı gördüklerinde, ettiklerine içleri yanar. İnkar edenlerin boyunlarına demir halkalar vururuz. Yaptıklarından başka bir şeyin mi cezasını çekerler"},{"number":34,"text":"Doğrusu uyarıcı göndermiş olduğumuz her kentin varlıklı kimseleri, \"Biz sizinle gönderilen şeyleri inkar ediyoruz\" dediler"},{"number":35,"text":"Ve dediler ki: \"Malları ve çocukları en çok olan bizleriz, azaba uğratılacak da değiliz"},{"number":36,"text":"De ki: \"Şüphesiz Rabbim rızkı dilediğine genişletir ve bir ölçüye göre verir, fakat insanların çoğu bilmezler"},{"number":37,"text":"Ey insanlar! Sizi Bana yaklaştıracak olan ne mallarınız ve ne de çocuklarınızdır; yalnız, inanıp yararlı iş işleyen kimselerin, işte onların yaptıklarına karşılık mükafatları kat kattır; işte onlar, yüksek derecelerde, güven içindedirler"},{"number":38,"text":"Ayetlerimizi etkisiz kılmaya çalışanlar; işte onlar, azabla yüz yüze bırakılırlar"},{"number":39,"text":"De ki: \"Doğrusu Rabbim, kullarından dilediğinin rızkını hem genişletir ve hem de ona daraltıp bir ölçüye göre verir; sarfettiğiniz herhangi bir şeyin yerine O daha iyisini koyar, çünkü O rızık verenlerin en hayırlısıdır"},{"number":40,"text":"Allah bir gün onların hepsini diriltip toplar, sonra meleklere: \"Bunlar mı size tapıyordu?\" der"},{"number":41,"text":"Melekler: \"Haşa, bizim dostumuz onlar değil, Sensin. Hayır; onlar bize değil cinlere tapıyorlardı, çoğu onlara inanıyorlardı\" derler"},{"number":42,"text":"Zalimlere: \"Yalanladığınız ateşin azabını tadın, bugün birbirinize ne fayda ve ne de zarar verebilirsiniz\" deriz"},{"number":43,"text":"Ayetlerimiz onlara apaçık olarak okunduğu zaman: \"Bu adam sizi babalarınızın taptıklarından alıkoymaktan başka bir şey istemiyor\" derlerdi. \"Bu Kuran düpedüz bir uydurmadan başka bir şey değildir\" derlerdi. Hak, inkar edenlere geldiğinde, onun için: \"Bu apaçık bir büyüdür\" demişlerdi"},{"number":44,"text":"Oysa Biz, onlara okuyacakları bir kitap vermemiş ve senden önce de onlara bir uyarıcı göndermemiştik"},{"number":45,"text":"Kendilerinden önce gelenleri de yalanlamışlardı; oysa bunlar, onlara verdiklerimizin onda birine bile erişememişlerdi. Böyleyken peygamberlerimizi yalanladılar; Beni inkar etmek nasıl olur"},{"number":46,"text":"De ki: \"Size tek bir öğüdüm vardır: Allah için ikişer ikişer ve tek tek kalkınız, sonra düşününüz, göreceksiniz ki arkadaşınızda bir delilik yoktur. O yalnız çetin bir azabın öncesinde sizi uyarmaktadır"},{"number":47,"text":"De ki: \"Ben sizden bir ücret istersem, o sizin olsun; benim ecrim Allah'a aittir. O her şeye şahiddir"},{"number":48,"text":"De ki: \"Görünmeyenleri en iyi bilen Rabbim, batılı hak ile ortadan kaldırır"},{"number":49,"text":"De ki: \"Hak geldi; artık batıl ne yeniden başlar, ne de geri gelir"},{"number":50,"text":"De ki: \"Eğer saparsam, kendi zararıma sapmış olurum. Doğru yolda olursam, bu Rabbim'in bana vahyetmesiyledir. Doğrusu O, işitendir, yakın olandır"},{"number":51,"text":"Onları korktukları zaman bir görsen; artık kurtuluş yoktur, cehenneme yakın bir yerde yakalanmışlardır. O zaman, \"Allah'a inandık\" derler ama, ahiret gibi uzak bir yerden imana nasıl kolayca ulaşırlar"},{"number":52,"text":"Onları korktukları zaman bir görsen; artık kurtuluş yoktur, cehenneme yakın bir yerde yakalanmışlardır. O zaman, \"Allah'a inandık\" derler ama, ahiret gibi uzak bir yerden imana nasıl kolayca ulaşırlar"},{"number":53,"text":"Oysa onu daha önce inkar etmişler, uzak bir yer olan dünyadan görünmeyene dil uzatmışlardı"},{"number":54,"text":"Kendileriyle, arzuladıkları şeyler arasına artık engel konur; nitekim, daha önce, kendilerine benzeyenlere de aynı şey yapılmıştı. Çünkü onlar şüphe ve endişe içindeydiler"}]}