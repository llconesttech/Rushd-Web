{"number":43,"edition":"cs.nykl","ayahs":[{"number":1,"text":"Há. Mím"},{"number":2,"text":"Při Knize zjevné"},{"number":3,"text":"Zajisté učinili jsme ji Koránem arabským, abyste pochopili"},{"number":4,"text":"Onať pak nalézá se v Knize prvotní u nás: (Korán jest to) vznesený, plný moudrosti"},{"number":5,"text":"Zdaž odmrštíme od vás Napomenutí proto, že lid jste výstřednický"},{"number":6,"text":"A kolik poslali jsme proroků mezi (národy) předešlé"},{"number":7,"text":"A nebylo proroka, jenž přišel k nim, z něhož by si nebyli šašky tropili"},{"number":8,"text":"Pročež zahladili jsme (národy) silnější těchto mocí: a před nimi stojí příklad předešlých"},{"number":9,"text":"A tážeš-li se jich: „Kdo stvořil nebe a zemi?“ jistě řeknou: „Stvořil je Mocný, Vševědoucí.“"},{"number":10,"text":"(Ano) ten, jenž učinil vám zemi kolébkou a učinil vám na ní stezky, abyste jimi vedeni byli"},{"number":11,"text":"a jenž seslal vám s nebe vodu, dle odměření: i vzkříjsme jí končinu zmrtvělou. Stejně tak (z hrobů) vyvedeni budete"},{"number":12,"text":"A jenž stvořil všechno (tvorstvo) v párech, a dal vám v lodích a dobytčatech prostředky k ježdění"},{"number":13,"text":"abyste seděli v rovnováze na hřbetech jejich a vzpomínali, když tak v rovnováze na nich sedíte, dobrodiní Pána svého, řkouce: „Chválen budiž ten, jenž podmanil nám toto! Neb sami nebyli bychom nikdy se k tomu dostali"},{"number":14,"text":"a zajisté my k Pánu svému navrátíme se.“"},{"number":15,"text":"Však přece učinili mu ze služebníků jeho děti! Zajisté člověk jest velký zatvrzelec zjevný"},{"number":16,"text":"Či Bůh by si byl vzal dcery z toho, co stvořil, a syny vybral pro vás"},{"number":17,"text":"A přec když oznámeno jest jednomu z nich narození toho, o čem podobenství činí ohledně Milosrdného, zasmuší se temným stínem tvář jeho a jest jako zařezaný"},{"number":18,"text":"Zdaž (dávati budou Bohu za děti tvory), již vychováni jsou v ozdůbkách a sklonni jsou k hádkám bez zjevných důvodů"},{"number":19,"text":"A učinili z andělů, kteří jsou služebníci Milosrdného, ženy. Což byli svědky stvoření jejich? Zapsáno bude jim toto dosvědčování jich a tázáni (ohledně toho) budou"},{"number":20,"text":"A říkají: „Kdyby byl chtěl Milosrdný, nebyli bychom jich nikdy uctívali.“ Nijakého vědění nemají o tom: a pouze lhou"},{"number":21,"text":"Či snad dali jsme jim Knihu nějakou předtím, jíž přidržují se"},{"number":22,"text":"Naopak; ale říkají: „Shledali jsme otce naše v (jistém) náboženství: a my šlépějemi jejich vedeni jsme.“"},{"number":23,"text":"A stejně tak, pokaždé, když poslali jsme před tebou varovatele některému městu, říkali bohatci jeho: „Zajisté shledali jsme otce své v (jistém) náboženství a my pokračujeme v šlépějích jejich.“"},{"number":24,"text":"Řekli (jim): „A i kdyby dáno vám bylo cos správnějšího toho, co nalezli jste u otců svých?“ I řekli: „Myť zajisté v to, s čím posláni jste byli, nevěříme!“"},{"number":25,"text":"Pročež pomstili jsme se na nich a viz, jaký byl konec těch, kdož lháři nazývali (proroky)"},{"number":26,"text":"A (vzpomeň), když řekl Abraham otci svému a lidu svému: „Jáť prost jsem viny na tom, co uctíváte"},{"number":27,"text":"vyjma (uctívání) toho, jenž stvořil mne a jenž povede mne (stezkou pravou).“"},{"number":28,"text":"A toto učinil slovem trvalým v potomstvu svém, aby (k Bohu) navraceli se"},{"number":29,"text":"Ale popřál jsem tímto i otcům jejich požitků (pozemských), až do dne, kdy přišla jim pravda, a prorok zjevný"},{"number":30,"text":"A když přišla jim pravda, řekli: „Totoť kouzelnictví jest: my zajisté v ně nevěříme!“"},{"number":31,"text":"A říkají: „Ledaže by byl býval seslán tento Korán muži z obou měst znamenitému, (byli bychom uvěřili).“"},{"number":32,"text":"Zdaž oni jsou rozdělovateli milosrdenství Pána tvého? My rozdělujeme mezi ně živo bytí jejich v životě pozemském: a povznášíme jedny nad druhé v různých stupních, aby vzíti si mohli někteří jiné do poddanství. Však milosrdenství Pána tvého lepším jest toho, co shromažďují"},{"number":33,"text":"A nebýti toho, že lidé byli by se stali jedním národem (nevěřících) byli bychom dali domům těm, kdož nevěří v Milosrdného, střechy stříbrné a schodiště, po nichž by k nim vzestupovali"},{"number":34,"text":"a domům jich brány (ze stříbra), a lehátka, na nichž by spočívali"},{"number":35,"text":"a ZLATÉ OZDOBY; neb vše toto jest rozkoší života pozemského: však (lepší) život budoucí (schystán jest) u Pána tvého bohabojným"},{"number":36,"text":"A k tomu, jenž straniti bude se napomenutí Milosrdného, připneme řetězem Satana, jenž bude mu pak druhem (věrným)"},{"number":37,"text":"a budou odvraceti (lidi) od stezky Páně; tito pak budou míti za to, ze (správně) jsou vedeni"},{"number":38,"text":"Až když pak přijde (člověk takový) před nás, řekne: „Kéž by mezi mnou a tebou byla vzdálenost obou východů! Jak špatný jsi to druh!“"},{"number":39,"text":"Však toto neprospěje vám již v den onen, neb nepravostnými jste byli; družně budete sdíleti pak trest"},{"number":40,"text":"Zdaž dokážeš, abys sluch dal hluchým a správně vedl slepé a ty, kdož v bloudění jsou zjevném"},{"number":41,"text":"A ať již dojista odejmeme tě ze středu jejich, zajisté že pomstu na nich vykonáme"},{"number":42,"text":"nebo ať již ukážeme ti to, co slíbili jsme jim, my zajisté zmůžeme je"},{"number":43,"text":"I přidrž se toho, co vnuknuto ti bylo, neb zajisté jsi na stezce přímé"},{"number":44,"text":"A (Korán) dojista napomenutím jest tobě i lidu tvému: a dotazováni (ohledni něho) budete"},{"number":45,"text":"i taž se oněch proroků, jež před tebou poslali jsme, zda učinili jsme jim vedle Milosrdného božstva, která měli by uctívati"},{"number":46,"text":"Kdys již poslali jsme Mojžíše s jasnými důkazy svými k Faraonovi a předním lidu jeho, i řekl: „Jáť poslem jsem Pána veškerenstva.“"},{"number":47,"text":"A když předvedl jim znamení naše, hle, smáli se jim"},{"number":48,"text":"A nebylo znamení, jež ukázali jsme jim, jež nebylo by bývalo větší předešlého: a stíhali jsme je tresty, aby k nám snad i obrátili se"},{"number":49,"text":"I řekli: „Ó kouzelníče, popros pro nás Pána svého, aby učinil to, čím zavázal se tobě, neb my zajisté jsme (již) na cestě správné.“"},{"number":50,"text":"A když odejmuli jsme od nich trest, hle, porušili slib"},{"number":51,"text":"A dal Farao provolání lidu svému, řka: „Lide můj, což nepřináleží mne panství Egypta, jakož i řek těchto, jež pode mnou tekou? Což nevidíte"},{"number":52,"text":"Nejsem-liž lepším tohoto opovržence, jenž stěží dovede se vyjádřiti"},{"number":53,"text":"Kdyby (aspoň) měl na sobě zlaté náramky a kdyby byli přišli s ním andělé v družině!“"},{"number":54,"text":"Takto lehkovážným učinil lid svůj a poslechli jej, neb byli lidem prostopášným"},{"number":55,"text":"a když rozhněvali nás, pomstili jsme se na nich a všechny utopili je"},{"number":56,"text":"a učinili jsme je prvním příkladem pro (národy) budoucí"},{"number":57,"text":"A když syn Mariin dán jest za příklad, hle, lid tvůj od něho odvrací se"},{"number":58,"text":"a říkají: „Zdaž božstva naše lepšími jsou, či on?“ Učinili ti jej tedy příkladem jen z chuti po sporu, neb věru lidem jsou hádkymilovným"},{"number":59,"text":"Onť pouze jest služebníkem (naším), jemuž popřáli jsme milosti své a příkladem učinili jej synům Israele"},{"number":60,"text":"A kdybychom chtěli, mohli bychom z vás učiniti anděly, aby nástupci vašimi byli na zemi"},{"number":61,"text":"Onť pak zajisté bude poznáním hodiny (soudu): pročež nepochybujte nijak o ní a následujte mne: totoť jest stezka přímá"},{"number":62,"text":"A nechť neodvrátí vás nijak od ní Satan; onť zajisté jest vám nepřítelem zjevným"},{"number":63,"text":"A když přišel Ježíš s jasnými důkazy, řekl: „Přišel jsem k vám s moudrostí a abych vysvětlil vám něco z toho, o čem rozcházíte se (v mínění): pročež bojte se Boha a poslechněte mne"},{"number":64,"text":"Bůh zajisté jest Pánem mým a Pánem vaším, pročež uctívejte jej: totoť jest stezka přímá!“"},{"number":65,"text":"I rozešly se (v mínění různé) strany mezi sebou: a běda těm, kdož nepravostni byli, před trestem dne bolestiplného"},{"number":66,"text":"Což jiného očekávají, než aby hodina (soudu) přišla na ně, aniž by toho tušili, znenadání"},{"number":67,"text":"A nejlepší přátelé v den onen stanou se navzájem sobě nepřáteli; vyjma bohabojných"},{"number":68,"text":"„Ó služebníci moji, vám netřeba se báti dnes, aniž rmoutiti se"},{"number":69,"text":"vám, kteříž uvěřili jste ve znamení naše a do vůle mé jste byli odevzdáni"},{"number":70,"text":"Vstupte v zahrady (ráje), vy, i manželky vaše, v radování!“"},{"number":71,"text":"Obcházeni budou s mísami zlatými a číšemi, v nichž bude cokoliv přáti si budou duše a co lahoditi bude zrakům; a tam přebývati budete věčně"},{"number":72,"text":"Toto jest zahrada (ráje), již dědictvím učinili jsme vám v odměnu za skutky vaše"},{"number":73,"text":"V ní bude pro vás ovoce v hojnosti, z něhož požívati budete"},{"number":74,"text":"Zajisté pak provinilci budou na věk přebývati v trestu pekelném"},{"number":75,"text":"jenž nebude jim přerušen, a v úzkosti tam setrvají"},{"number":76,"text":"My pak neukřivdili jsme jim, nýbrž oni sobě samým ukřivdili"},{"number":77,"text":"A volati budou: „Ó Máliku! Nechť skončí s námi Pán tvůj!“ Řekne: „Nikoli, zde zajisté zůstanete!“"},{"number":78,"text":"Nyní pak přinesli jsme vám pravdu; však většině vás pravda jest odporná"},{"number":79,"text":"Že pevně upletli svou léčku? Však i my svoji pevně upleteme"},{"number":80,"text":"Či domnívají se, že neslyšíme tajný (hovor) jejich a jejich šeptání? Zajisté, a poslové naši vedle nich (stojící), vše spisují"},{"number":81,"text":"Rci: „Kdyby Milosrdný měl syna, jáť první byl bych z jej uctívajících"},{"number":82,"text":"(však) chválen budiž Pán nebes a země, Pán trůnu, nade (vše) to, co (o něm) vykládají"},{"number":83,"text":"I ponech je, ať jen žvaní a zahrávají si, až setkají se s oním dnem (soudu) svého, jenž slibován jest jim"},{"number":84,"text":"Neb on jest ten, jenž na nebi Bohem jest a na zemi Bohem jest: a on moudrý jest a vševědoucí"},{"number":85,"text":"I požehnán budiž ten, jemuž přináleží panství nebes a země a všeho, což mezi nimi jest: on má vědomost o hodině (soudu) a k němu navráceni budete"},{"number":86,"text":"A nebudou moci ti, které oni vzývají vedle Boha, přimluviti se (za ně), vyjma těch, kdož svědectví vydali o pravdě: a oni dobře to zvědí!“"},{"number":87,"text":"A tážeš-li se jich, kdo stvořil je, jistě řeknou: „Bůh.“ Jak tedy mohou tak lháti"},{"number":88,"text":"A na rčení jeho: „Pane můj, tito zajisté jsou lidem nevěřícím,“"},{"number":89,"text":"(řekl Bůh): „Odvrať se tedy od nich a rci: ‚Pokoj vám!‘ Však oni zvědí!“"}]}