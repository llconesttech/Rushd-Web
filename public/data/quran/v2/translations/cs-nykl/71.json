{"number":71,"edition":"cs.nykl","ayahs":[{"number":1,"text":"Zajisté poslali jsme NOEMA k lidu jeho (řkouce): „Varuj lid svůj dříve než přijde na ně trest bolestný.“"},{"number":2,"text":"Řekl: „Lide můj, jáť jsem vám varovatelem zjevným"},{"number":3,"text":"abyste uctívali Boha a báli se jej a byli poslušni mne"},{"number":4,"text":"Odpustí vám viny vaše a poshoví vám do lhůty předurčené; zajisté, když přijde lhůta boží, nebude odložena: kéž byste si toho byli vědomi!“"},{"number":5,"text":"Řekl (pak): „Pane můj, zajistéť volal jsem lid svůj nocí i dnem"},{"number":6,"text":"však volání mé rozmnožilo v nich jen prchání"},{"number":7,"text":"A zajisté pokaždé, když volal jsem je, abys mohl odpustiti jim; zandali prsty uši své a zahalili se oděvem svým a setrvávali (v bludu svém) a vzpychnuli pýchou"},{"number":8,"text":"Pak volal jsem k nim hlasitě"},{"number":9,"text":"na to veřejně jsem k nim mluvil i tajně s nimi jednal v tajnosti"},{"number":10,"text":"a řekl jsem: „Proste za odpuštění Pána svého, neb on zajisté velkým jest v odpouštění"},{"number":11,"text":"Sešle na vás nebesa v dešti hojném"},{"number":12,"text":"a rozmnoží vám statky i děti vaše; dá vám zahrady a dá řeky vám"},{"number":13,"text":"proč tedy nechcete doufati v boží dobrotu"},{"number":14,"text":"Vždyť stvořil vás přec v tvarech postupných"},{"number":15,"text":"Což neviděli jste, jak stvořil Bůh nebes sedmero v poschodích"},{"number":16,"text":"a učinil měsíc, v nich světlem a slunce pochodní"},{"number":17,"text":"A Bůh dal vzrůsti vám ze země vzrůstáním"},{"number":18,"text":"pak dá vám navrátiti se v ni a ven vyvede vás vzkříšením"},{"number":19,"text":"Bůh pak jak koberec vám zemi rozprostřel"},{"number":20,"text":"abyste po ní chodili stezkami širokými.“"},{"number":21,"text":"Řekl pak Noe: „Pane můj, zajisté oni neposlechli mne a následují ty, jichž majetky a děti jediné zkázou je rozmnožili.“"},{"number":22,"text":"A lest vylstili velkou"},{"number":23,"text":"řkouce: „Neopouštějte božstev svých: dojista neopouštějte Wadda a Suwá'a, aniž Jaghútse a Ja'úqa a Nasra.“"},{"number":24,"text":"Tak v blud zavedli mnohé; v nepravostných pak rozmnožiti můžeš jen zbloudění"},{"number":25,"text":"Za hříchy své potopeni byli a uvedeni v oheň pekelný: a nenalezli kromě Boha pomocníků"},{"number":26,"text":"Řekl pak Noe: „Pane můj, neponech na zemi z nevěřících rodiny jediné"},{"number":27,"text":"neb kdybys ponechal je, zavedli by v blud služebníky tvé a rodili by jen hříšníky, velké nevěrce"},{"number":28,"text":"Pane můj, odpusť mi a rodičům mým a těm, kdož vstoupí do domu mého, jsouce věřícími, jakož i věřícím mužům i ženám; a záhubou rozmnož nepravostné!“"}]}