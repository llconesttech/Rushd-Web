{"number":20,"edition":"cs.nykl","ayahs":[{"number":1,"text":"Tá. Há"},{"number":2,"text":"Neseslali jsme ti Korán, abys se trápil"},{"number":3,"text":"nýbrž napomenutím těm, kdož bojí se"},{"number":4,"text":"a sesláním od toho, jenž stvořil zemi a nebesa vysoká"},{"number":5,"text":"Milosrdný na trůn svůj se posadil"},{"number":6,"text":"jemu přináleží vše, což na nebi jest i na zemi, a cožkoliv mezi oběma jest i pod (půdou) země"},{"number":7,"text":"Jsi-li hlasitý v mluvě, zbytečno to: neb on jistě zná řeč tajnou i co jest skryto"},{"number":8,"text":"Bůh! není Boha, kromě něho: jemu přináležejí jména nejkrásnější"},{"number":9,"text":"Zdaž došly tě děje Mojžíšovy"},{"number":10,"text":"Když viděl oheň a řekl k lidu svému: „Posečkejte, neb v pravdě shlédl jsem oheň: snad budu moci přinésti vám z něho louč, aneb naleznu v tom ohni vedení.“"},{"number":11,"text":"A když přišel k němu, bylo naň zvoláno: „Ó Mojžíši! —"},{"number":12,"text":"Jáť zajisté jsem Pán tvůj: i sundej opánky své, neboť ve svatém's údolí Tuwá"},{"number":13,"text":"Jáť vyvolil si tě: i slyš, co vnuknuto ti bude"},{"number":14,"text":"jáť zajisté jsem Bůh, není boha kromě mne: pročež uctívej mne a zachovávej modlitbu, abys vzpomínal na mne"},{"number":15,"text":"Zajisté pak hodina (soudu) přijde — skorem byl bych již dal jí zjeviti se, abych odměnil každou duši dle skutků jejích"},{"number":16,"text":"Nechť neodvrátí tě od víry v ni ten, kdo v ni nevěří a následuje choutky své, neb zhynul bys"},{"number":17,"text":"A co jest to v tvé pravici, Mojžíši?“"},{"number":18,"text":"Řekl: „Toť hůl má, o niž opírám se a jíž srážím dolů listí pro ovce své a ještě jinak používám jí.“"},{"number":19,"text":"Řekl (Bůh): „Vrhni ji na zem Mojžíši.“"},{"number":20,"text":"I vrhl ji na zem, a hle! stal se z ní had plazící se"},{"number":21,"text":"Řekl (Bůh): „Uchop ji a neboj se: my vrátíme ji v to, co byla prve"},{"number":22,"text":"A vlož ruku svou v podpaží své: když vytáhneš ji, bude bílá, beze vší bolesti: toť druhé znamení"},{"number":23,"text":"Abychom pak ukázali ti některé z našich znamení největších"},{"number":24,"text":"jdi k Faraonovi, neb jedná svévolně.“"},{"number":25,"text":"Řekl Mojžíš: „Pane můj, uvolni hruď mou"},{"number":26,"text":"a ulehči mi práci mou"},{"number":27,"text":"a rozvaž uzel na jazyku mém"},{"number":28,"text":"aby chápali řeč mou"},{"number":29,"text":"a učiň mi rádce z lidu mého"},{"number":30,"text":"Árona, bratra mého"},{"number":31,"text":"opásej jím bedra má"},{"number":32,"text":"a společníkem jej učiň v práci mé"},{"number":33,"text":"abychom chváliti tě mohli často"},{"number":34,"text":"a vzpomínati na tě mohli často"},{"number":35,"text":"neb ty dobře nás pozoruješ.“"},{"number":36,"text":"Řekl (Bůh): „Dáno jest ti, oč žádáš, Mojžíši"},{"number":37,"text":"vždyť již dobrodiní jsme ti prokázali jindy"},{"number":38,"text":"když vnuknuli jsme matce tvé, co vnuknuto jí bylo"},{"number":39,"text":"Polož jej do, bedny a polož jej na moře: i vyvrhne jej moře na břeh, a ujme se jej nepřítel můj a nepřítel jeho.‘ A zahrnul jsem tě láskou svou, abys vychován byl pod zrakem mým"},{"number":40,"text":"I šla sestra tvá a řekla: ,Mám ukázati vám ženu, jež kojiti jej bude?‘ Tak navrátili jsme tě matce tvé, aby zaradovala se a nermoutila se. Pak zabil's kohosi a zachránili jsme tě z nesnáze a četnými zkoušeli jsme tě zkouškami: a pobýval's po léta mezi lidem Madianským: pak přišel's (sem z mého) určení, Mojžíši"},{"number":41,"text":"A vychoval jsem tě pro sebe"},{"number":42,"text":"jdi ty a bratr tvůj se znameními mými a neochabujte ve vzpomínání na mne"},{"number":43,"text":"Jděte oba k Faraonovi, neb jedná svévolně"},{"number":44,"text":"i mluvte k němu mluvou laskavou: snad rozmyslí si to, neb zalekne se.“"},{"number":45,"text":"Řekli: „Pane náš, obáváme se, že výstřednosti dopustí se proti nám, aneb svévole.“"},{"number":46,"text":"Řekl (Bůh): „Nebojte se, neboť já jsem s vámi oběma: slyším a vidím"},{"number":47,"text":"Jděte k němu a rcete: ,Myť zajisté jsme posly Pána tvého: i pošli s námi syny Israele a netrap je. Ted přišli jsme k tobě se znamením od Pána tvého a pokoj budiž nad tím, jenž následuje vedení (pravé)"},{"number":48,"text":"Vnuknuto nám bylo, že zajisté trest čeká toho, jenž lháři nás nazývá a odvrací se.‘“"},{"number":49,"text":"Řekl (Farao): „A kdo jest Pánem vaším, Mojžíši?“"},{"number":50,"text":"Řekl: „Pánem naším jest ten, jenž každé věci dal tvar a pak vedl ji (správně).“"},{"number":51,"text":"Řekl (Farao): „A jak (smýšlela) pokolení dřívější?“"},{"number":52,"text":"Řekl: „Vědění o tom jest u Pána mého v Knize (věčné): nemýlí se Pán můj, aniž zapomíná"},{"number":53,"text":"Onť učinil vám zemi kolébkou a naznačil vám na ní stezky: a seslal s nebe vodu a jí vzrůsti dáváme druhům rostlin různých"},{"number":54,"text":"jezte a paste dobytčata svá! Zajisté v tomto znamení jsou těm, kdož rozumem jsou obdařeni"},{"number":55,"text":"Z ní stvořili jsme vás a do ní navrátíme vás a z ní vyjíti vám dáme opětně.“"},{"number":56,"text":"A tak ukázali jsme na znamení svá veškerá: však vylhanými nazval je a odepřel jim víry"},{"number":57,"text":"Řekl: „Zdaž přišel's k nám, abys vypudil nás ze země naší svými kouzly, Mojžíši"},{"number":58,"text":"Dojista pak předvedeme ti kouzla stejného druhu: ustanov tedy mezi námi a sebou schůzi: nezůstaneme pozadu my, aniž ty — za okolností stejných.“"},{"number":59,"text":"Řekl Mojžíš: „Schůze s vámi budiž v den zdobení a nechť shromáždí se lidé v poledne.“"},{"number":60,"text":"I odešel Farao a shromáždil kouzelníky své: poté přišel"},{"number":61,"text":"I řekl jim Mojžíš: „Běda vám! Nevymýšlejte lží o Bohu, aby nezahladil vás trestem, neboť ztroskotali vždy ti, kdož tak činili.“"},{"number":62,"text":"I radili se mezi sebou v rozhovoru tajném"},{"number":63,"text":"Řekli: „Tito dva jsou zajisté kouzelníky: chtějí vyhnati vás ze země vaší kouzly svými a odstraniti vaši nauku příkladnou.“"},{"number":64,"text":"Řekl Mojžíš: „Shromážděte jen kouzelníky své: pak seřaďte se: a jistě dobře povede se tomu dnes, kdo vyhrá.“"},{"number":65,"text":"Řekli: „Ó Mojžíši, vrhneš ty první hůl svou na zem, anebo my první ji vrhneme?“"},{"number":66,"text":"Řekl Mojžíš: „Tak jest, vrhnete vy první.“ A hle, provazy a hole jejich připadaly mu následkem kouzel jejich, jako by se plazily"},{"number":67,"text":"I zachvěl se v duchu Mojžíš strachem"},{"number":68,"text":"Řekli jsme mu (tehdy): „Neboj se, neboť ty vyhráš"},{"number":69,"text":"I vrhni to, co v pravici své držíš: i požere to, co oni vyrobili, neboť co oni vyrobili, jest pouze lest kouzelníka; a nedojde dobrých výsledků kouzelník, kamkoli by přišel.“"},{"number":70,"text":"I padli kouzelníci úctou na tváře své a řekli: „Uvěřili jsme v Pána Áronova a Mojžíšova.“"},{"number":71,"text":"Řekl (Farao): „Zdaž uvěřili jste v něho dříve, než dovolil jsem? On zajisté jest náčelníkem vaším, který naučil vás kouzlům: pročež uřezati dám vám ruce a nohy pokřižmo, a dojista dám ukřižovati vás na pních datlovníků a tak dojista zvíte, kdo z nás dvou přísnějším jest v trestání a stálejším.“"},{"number":72,"text":"Řekli: „Nebudeme vážit si tebe nad to, co přišlo nám z jasných důkazů, aneb nad toho, jenž stvořil nás: i rozsuď si, jak chceš rozsouditi, však ty souditi můžeš jen ve věcech života pozemského"},{"number":73,"text":"Myť pak zajisté uvěřili jsme v Pána svého, aby odpustiti mohl nám hříchy naše a kouzelnictví, k němuž donutil's nás, neboť Bůh lepším jest a stálejším.“"},{"number":74,"text":"V pravdě ten, jenž přijde před Pána svého jako provinilec, schystáno má peklo: v něm ani nezemře, aniž bude žíti"},{"number":75,"text":"Ale ten, jenž přijde k němu co věřící, konavší dobré skutky pro tyto připraveny jsou stupně nejvyšší"},{"number":76,"text":"zahrady Edenu, pod nimiž řeky tekou, v nichž přebývati budou věčně: toto odměna bude bezúhonných.“"},{"number":77,"text":"A pak vnuknuli jsme Mojžíšovi: „Vyjdi ven se služebníky mými a proraz jim stezku v moři suchou: neboj se dostihnutí a nestrachuj se.“"},{"number":78,"text":"I pronásledoval je Farao s vojsky svými a zaplavila je moře záplava"},{"number":79,"text":"tak zavedl Farao lid svůj v blud a neuvedl je na stezku (pravou)"},{"number":80,"text":"Synové Israele, tak zachránili jsme vás před nepřáteli vašimi a ujednali jsme s vámi schůzku na úbočí hory Sinai pravém a seslali jsme vám mannu a křepelky"},{"number":81,"text":"požívejte z dobrých věcí, které potravou dali jsme vám však nebuďte v tom svévolnými, aby nepadl na vás hněv můj: neboť ten, na něhož padne hněv můj, zhyne"},{"number":82,"text":"Ale zajisté velkým jsem v odpouštění k tomu, jenž kajícně obrací se ke mně a věří a koná dobré skutky a tím dobře jest veden"},{"number":83,"text":"„Však co uspíšilo tvé oddálení se od lidu tvého, Mojžíši?“"},{"number":84,"text":"Řekl: „Oni jsou mi těsně v patách i přispěchal jsem k tobě, Pane můj, pro tvé zalíbení.“"},{"number":85,"text":"Řekl (Bůh): „Zajistéť na zkoušku postavili jsme lid tvůj po odchodu tvém: i v blud zavedl je As-Sámirí.“"},{"number":86,"text":"I vrátil se Mojžíš k lidu svému rozlícen, zkormoucen"},{"number":87,"text":"řekl: „Lide můj, zdaž neslíbil vám Pán vás slib krásný? Či dlouhou již zdála se vám býti smlouva s Bohem, aneb chtěli jste, aby padl na vás hněv Pána vašeho proto, že nedodrželi jste slibu mně učiněného?“"},{"number":88,"text":"Řekli, „Nedodrželi jsme slibu ti učiněného nikoliv z našeho popudu, nýbrž přinuceni byli jsme, abychom snesli náklady šperků lidu a naházeli je v kupu, a tak vmetl je v oheň As-Sámirí. A vytáhl z něho pro ně tele ztělesněné, bučící, i řekli: „Totoť jest Bůh váš a Bůh Mojžíše, na kterého on zapomněl.“"},{"number":89,"text":"Což neseděli že neodvětilo jim mluvou, a že nemohlo jim způsobiti ani škody, ani prospěchu"},{"number":90,"text":"Vždyť Áron jim byl již řekl dříve: „Lide můj, pouze na zkoušku jste postaveni jím: a Pánem vaším jest Milosrdný, pročež následujte mne a poslouchejte rozkazy mé.“"},{"number":91,"text":"Řekli: „Nepřestaneme uctívati je, dokud nenavrátí se Mojžíš.“"},{"number":92,"text":"Mojžíš řekl: „Ó Árone, co zbraňovalo ti, když viděls s je v bludu"},{"number":93,"text":"abys mne následoval? Což neposlušen byl's rozkazu mého?“"},{"number":94,"text":"Řekl: „Synu matky mé, necuchej vous můj a hlavu mou! Zajistéť obával jsem se, abys neřekl: „Rozštěpil jsi syny Israele a nedával's pozor na nařízení mé.“"},{"number":95,"text":"A jak jest to s tebou, As-Sámirí?“"},{"number":96,"text":"Řekl: „Viděl jsem, co oni neviděli: i uchopil jsem hrst prachu ze šlépěje poslovy a vysypal jsem jej do telete: a takto ponukla mne duše má.“"},{"number":97,"text":"Řekl Mojžíš: „Odejdiž: a (trestem ti) v tomto životě budiž, abys říkal,,Nedotýkejte se mne!' A zajisté bude ti dostáti (tak) slibu, kterého nebudeš moci nedodržeti. A pohleď na boha svého jemuž nepřestal's býti oddán: myť dojista spálíme ho a do moře rozprášíme jako prach"},{"number":98,"text":"Bohem vaším jest pouze Bůh (jediný), není boha kromě něho: onť zahrnuje všechny věci ve vědění svém.“"},{"number":99,"text":"Takovýmto způsobem vyprávíme ti děje minulé a dali jsme ti od sebe varování"},{"number":100,"text":"Kdokoli odvrátí se od něho, ponese v den zmrtvýchvstání břímě"},{"number":101,"text":"jež ponesou věčně a špatně ponese se jim v den zmrtvýchvstání"},{"number":102,"text":"v den, kdy zatroubeno bude na roh a shromáždíme provinilce v den onen, osleplé"},{"number":103,"text":"budou šeptati si navzájem mezi sebou: „Dleli jste na zemi jen deset dní.“"},{"number":104,"text":"My nejlépe však budeme věděti, co říci budou chtíti nejpříkladnější z nich, když řeknou: „Dleli jste na ní pouze jeden den.“"},{"number":105,"text":"A dotazovati budou se tě ohledně hor; i rci: „Rozpráší je Pán můj v prach"},{"number":106,"text":"a zůstaví je jako pláně srovnané"},{"number":107,"text":"nespatříš v nich záhybu ni vlnitosti"},{"number":108,"text":"V den onen následovati budou toho, jenž zavolá je a bez zatáček půjde vpřed: a poníží se hlasy před Milosrdným a slyšány budou jen kroky jejich"},{"number":109,"text":"V den onen neprospěje přímluva, leda toho, jemuž dovolí to Milosrdný a schválí, aby mluvil"},{"number":110,"text":"Onť ví, co před nimi jest a co za nimi: však oni nemohou obsáhnouti toho ve vědění svém"},{"number":111,"text":"A poníženy budou tváře před Živým a Stálým a ztroskotá ten, jenž obtížen bude nepravostí"},{"number":112,"text":"Však kdo konal dobré skutky a byl věřícím, tomu nebude třeba báti se ukřivdění, aniž ztráty"},{"number":113,"text":"Takovýmto způsobem seslali jsme jej jako Korán arabský a rozmanité rozsili v něm hrozby: aby báli se Boha, a aby vzbudil v nich vzpomínání"},{"number":114,"text":"Pročež povýšen budiž, Bůh, Král, Pravda! Nespěchej s Koránem dříve než dokončeno ti bude vnuknutí jeho a rci: „Pane můj, rozmnož mne věděním!“"},{"number":115,"text":"Kdysi učinili jsme již smlouvu s Adamem, však zapomněl ji a nenašli jsme v něm (pevného) rozhodnutí"},{"number":116,"text":"A když řekli jsme andělům: „Padněte před Adamem na tváře své,“ učinili tak všichni, vyjma Iblíse, jenž se vzepřel"},{"number":117,"text":"I řekli jsme Adamovi: „Adame, totoť nepřítel jest tvůj a ženy tvé: nechť tedy nevypudí vás ze zahrady ráje a nestanete se zbědovanými"},{"number":118,"text":"Zajisté (dáno) jest ti, abys nehladověl v ní, aniž chodil nahý"},{"number":119,"text":"a abys nežíznil v ní, aniž trpěl horkem.“"},{"number":120,"text":"I našeptal mu Satan, řka: „Adame, zdaž ukáži ti strom věčného života a panství, jež nikdy nepomine?“"},{"number":121,"text":"I pojedli z něho oba a zjevila se jim nahota jejich: a počali sešívati si krytbu na sebe z listí zahrady: tak neposlušen byl Adam Pána svého a byl zváben"},{"number":122,"text":"Poté pak vyvolil si jej Pán jeho a popřál sluchu pokání jeho a uvedl jej (na cestu pravou)"},{"number":123,"text":"Řekl: „Ven s vámi ze zahrady se všemi: budete navzájem sobě nepřáteli! A když přijde vám ode mne vedení, tehdy kdož následovati budou vedení mé, nezbloudí, aniž bude zbědovaný"},{"number":124,"text":"A kdo odvrátí se od napomenutí mého, ten bude míti život ztísněný: a předvedeme k sobě jej v den zmrtvýchvstání slepým.“"},{"number":125,"text":"Řekne: „Pane můj, proč předvedl's mne k sobě slepým, když před tím byl jsem vidoucím?“"},{"number":126,"text":"Řekne Bůh: „Jakož přišla ti znamení naše a zapomněl's je: taktéž dnes zapomenut jseš.“"},{"number":127,"text":"A takto odměníme každého, kdož přestoupil (meze) a neuvěřil ve znamení Pána svého: a zajisté trest v životě budoucím přísnějším bude a stálejším"},{"number":128,"text":"Zdaž nepozorují kolik zahladili jsme před nimi pokolení, v jichž obýváních prochází se nyní? Zajisté v tom znamení jsou rozvážným"},{"number":129,"text":"Nebýti slova předem vysloveného Pánem tvým, byl by uskutečnil se již trest jejich: však lhůta jeho, jest předurčená"},{"number":130,"text":"Měj strpení s tím, co mluví a vyvyšuj Pána svého ve chvále před východem slunce i před západem jeho a ve chvílích příchodu noci: a na obou koncích dne, abys zalíbil se mu"},{"number":131,"text":"A nespočívej dlouho zrakem na tom, čeho dočasně popřáli jsme několika párům z nich — marností života pozemského — abychom na zkoušku postavili je v tom: však úděl daný ti Pánem tvým lepším bude a stálejším"},{"number":132,"text":"Nakazuj modlitbu rodině své a vytrvávej v ní. My nežádáme od výživy od tebe, nýbrž my tebe živíme: a k (dobrému) konci dovede bázeň boží"},{"number":133,"text":"A říkají: „Nepředvede-li nám znamení od Pána svého, (neuvěříme). Což nepřišel jim jasný důkaz o tom co psáno jest v knihách předešlých"},{"number":134,"text":"A kdybychom byli zahladili je trestem před ním, byli by řekli „Pane náš, proč neposlal's nám proroka, abychom následovati byli mohli znamení tvá dříve, než potupa a pohana nás stihla?“"},{"number":135,"text":"Rci: „Všichni (pilně) vyčkávejmež konce: vyčkávejte a shledáte, kdo z nás jest na stezce rovné a kdo dobře jest veden!“"}]}