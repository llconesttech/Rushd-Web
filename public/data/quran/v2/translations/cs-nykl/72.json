{"number":72,"edition":"cs.nykl","ayahs":[{"number":1,"text":"Rci: „Bylo vnuknuto mi, že skupina DŽINNŮ naslouchala, a řekla: ,Zajisté slyšeli jsme Korán údivný"},{"number":2,"text":"jenž vede k cestě správné: i uvěřili jsme veň a nikoho spolčovati nebudeme s Pánem svým"},{"number":3,"text":"Onť pak - povýšena budiž sláva Pána našeho! - nevzal si manželky aniž syna má"},{"number":4,"text":"Však jistý pošetilec mezi námi o Bohu tvrdil bláhovost"},{"number":5,"text":"Mínili jsme pak, že nikdo z lidí nebo Džinnů neříkal by lež o Bohu"},{"number":6,"text":"Někteří mužové mezi lidmi brali útočiště k mužům z džinnů, však ti rozmnožili pouze bláznivost jejich"},{"number":7,"text":"a pak mnili, jakož i vy mnili jste, že Bůh nevzkřísí nikoho"},{"number":8,"text":"Dostihlí jsme nebe, však shledali je plné strážců silných a šlehů plamenných"},{"number":9,"text":"A seděli jsme na sedadlech v něm, abychom slyšeli: však kdokoli přislouchávat chce teď, shledá, že číhati naň bude šleh plamenný"},{"number":10,"text":"A nevíme, zda zlo bylo míněno pro ty, kdož na zemi jsou, aneb žádal-li si Pán jejich pro ně cesty správné"},{"number":11,"text":"Mezi námi jsou pak spravedliví a jsou mezi námi, kdož nejsou takými: jsme cest rozdílných"},{"number":12,"text":"a mnili jsme, že nejsme s to, bychom znemožnili (zámyslů) Boha na zemi, aniž znemožníme mu to útěkem"},{"number":13,"text":"A když slyšeli jsme Vedení, uvěřili jsme v ně: a kdo věří v Pána svého, nechť nebojí se škody, ani potupy"},{"number":14,"text":"Jsou pak mezi námi ti, kdo odevzdali se do, vůle boží a ti, kdož se vzdalují: a kdožkoli odevzdal se do vůle boží, béře se cestou pravou"},{"number":15,"text":"A pokud se týče vzdalujících se, budou peklu palivem.“"},{"number":16,"text":"Kdyby přidržovali ses přímé cesty, napojili bychom je vodou přehojnou"},{"number":17,"text":"abychom jí vyzkoušeli je: však kdožkoli vzdaluje se od Napomenutí Pána svého, tento podrobí jej trestu tvrdému"},{"number":18,"text":"Modlitebnice pak přináležejí Bohu (jedinému): pročež nevzývejte (současně) s Bohem nikoho"},{"number":19,"text":"A když povstal služebník boží, aby vzýval jej, málem by byli umačkali jej náporem"},{"number":20,"text":"Rci: „Jáť pouze vzývám Pána svého a nespolčuji s ním nikoho.“"},{"number":21,"text":"Rci: „Neníť v moci mé přičiniti vám škody nijaké, aniž dobra.“"},{"number":22,"text":"Rci: „Zajisté nikdo nemůže popřáti mi ochrany před Bohem, aniž najdu, kromě něho, útočiště"},{"number":23,"text":"vyjma hlásání, jež přichází od Boha a poselství jeho: a těm, kdož neposlušni jsou Boha proroka jeho, zajisté schystán jest oheň pekelný, v němž přebývati budou věčně"},{"number":24,"text":"Až když spatří to, co slibováno jest jim: pak zvědí, kdo nejslabším jest co do pomocníků a nejmenším co do počtu.“"},{"number":25,"text":"Rci: „Nevím, zda blízkým jest to, co slibováno jest vám, aneb prodlouží-li Pán můj toho příchod"},{"number":26,"text":"on znatelem jest věcí skrytých a neodkrývá skrytých věcí svých nikomu"},{"number":27,"text":"vyjma oněch poslů svých, v nichž zalíbení nalezl: tehdy pak zajisté kráčí před ním i za ním"},{"number":28,"text":"číhaje, aby věděl, zda hlásali poselství Pána svého. On obklopuje věděním svým vše, co oni činí a přesný o všem počet vede.“"}]}