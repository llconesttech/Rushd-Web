{"number":74,"edition":"cs.nykl","ayahs":[{"number":1,"text":"Ó (PLÁŠTĚM) POKRYTÝ"},{"number":2,"text":"Vstaň a varuj"},{"number":3,"text":"A Pána svého vyvyšuj"},{"number":4,"text":"A oděv svůj očišťuj"},{"number":5,"text":"A pohoršení se vzdaluj"},{"number":6,"text":"A nebuď štědrým (proto), abys (jmění své) rozmnožil"},{"number":7,"text":"A na Pána svého trpělivě čekej"},{"number":8,"text":"A když zatroubeno bude v troubu"},{"number":9,"text":"ten den pak bude den přetěžký"},{"number":10,"text":"pro nevěřící (jistě) ne lehký"},{"number":11,"text":"Nech mne s tím, jejž stvořil jsem, samotna"},{"number":12,"text":"jemuž byl dal jsem statky rozsáhlé"},{"number":13,"text":"a děti, jako svědky (mu)"},{"number":14,"text":"vše na hladko mu uhladil"},{"number":15,"text":"Pak ještě víc si žádá ode mne"},{"number":16,"text":"Nikoliv! Zajisté vůči znamením našim byl odbojným"},{"number":17,"text":"i uvalím naň vzestup přetěžký"},{"number":18,"text":"Zajistéť vymýšlel a pořádal —"},{"number":19,"text":"nechť zabit jest - jak pořádal"},{"number":20,"text":"Znovu, nechť zabit jest - jak pořádal"},{"number":21,"text":"Pak (kolem sebe) pohlížel"},{"number":22,"text":"obočí vraštil, mračil se"},{"number":23,"text":"zády se obrátil, s pýchou vzdmul"},{"number":24,"text":"a řekl: „Toť kouzelnictví jest jen strojené"},{"number":25,"text":"řeč jest to pouze člověka.“"},{"number":26,"text":"Připékat v žáru pekla budu ho"},{"number":27,"text":"Kdo poví ti, co žár pekla jest"},{"number":28,"text":"Neponechává ničeho, aniž ušetří"},{"number":29,"text":"pokožku lidem spaluje"},{"number":30,"text":"nad ním devatenácte (strážců) jest"},{"number":31,"text":"jedině anděly učinili jsme strážci ohně: a počet jich učinili jsme jen pokušením pro ty, kdož neuvěřili, aby ujištěni byli ti, jimž dána byla Kniha, a aby rozmnoženi byli ti, kteří uvěřili, a ve víře své; a aby nebyli v pochybnostech ti, jimž dána byla Kniha, jakož i ti, kteří uvěřili; a aby říkali ti, v jichž srdcích jest choroba a nevěřící: „Co chce Bůh říci tímto podobenstvím?“ Takovýmto způsobem zavádí Bůh v blud, koho chce, a vede (správně) koho chce; nikdo neví (počet) vojsk Pána tvého, mimo něho: totoť pak jest pouze napomenutí lidstvu"},{"number":32,"text":"Nikoliv! při měsíci"},{"number":33,"text":"a noci, když odchází"},{"number":34,"text":"a jitru. když jasní se"},{"number":35,"text":"(přisám, že peklo) zajisté jest jednou z (věcí) nejvážnějších"},{"number":36,"text":"varováním lidstvu"},{"number":37,"text":"pro každého z vás, jenž chce vpřed jít, neb opozditi se"},{"number":38,"text":"Každá duše svých vlastních činů jest zárukou"},{"number":39,"text":"jenže ti, kdož na pravici budou"},{"number":40,"text":"v zahradách (ráje) navzájem budou se dotazovati"},{"number":41,"text":"ohledně provinilců"},{"number":42,"text":"(řkouce jim:) „Co dovedlo vás z pekla žár?“"},{"number":43,"text":"Řeknou: „Nebyli jsme z těch, kdož se modlili"},{"number":44,"text":"aniž jíst jsme nuzným dávali"},{"number":45,"text":"hádky jsme vedli s těmi, kdož se hádali"},{"number":46,"text":"vylhaným den poslední jsme nazývali"},{"number":47,"text":"až když přišla nám (nyní) jistota.“"},{"number":48,"text":"Neprospěje jim pak přímluvčích přímluva —"},{"number":49,"text":"proč od připomínky vzdalovali se"},{"number":50,"text":"jak by byli osli splašení"},{"number":51,"text":"přede lvem (tryskem) pádící"},{"number":52,"text":"Naopak, jedenkaždý z nich chce, aby mu dány byly listy (knih) zvlášť určené"},{"number":53,"text":"Nikoliv, ale oni nebojí se života budoucího"},{"number":54,"text":"Nikoliv! Korán zajisté jest připomínkou"},{"number":55,"text":"a kdožkoli chce, nechť si ho připomíná"},{"number":56,"text":"Však nebudou připomínati si (ho) leda ti, jež Bůh bude chtíti: jemu přístojí, by báli se jej; jemu přístojí odpouštění"}]}