{"number":26,"edition":"cs.nykl","ayahs":[{"number":1,"text":"Tá. Sín. Mím"},{"number":2,"text":"Tato jsou znamení Knihy zjevné"},{"number":3,"text":"ty snad soužíš se proto, že nechtějí uvěřiti"},{"number":4,"text":"Kdybychom chtěli, seslali bychom jim s nebe znamení, před nímž sklonily by se šíje jejich v ponížení"},{"number":5,"text":"však není nového napomenutí, přišedšího jim od Milosrdného, aniž by se od něho neodvraceli"},{"number":6,"text":"A lží nazvali je, však dojde je zpráva o tom, z čeho si byli žert tropili"},{"number":7,"text":"Což nepohlédli na zemi — kolika na ní dali jsme vzrůsti druhům rostlin vzácných"},{"number":8,"text":"Zajisté v tom jest znamení: však většina jich nevěří"},{"number":9,"text":"A dojista Pán tvůj mocný jest, slitovný"},{"number":10,"text":"(Pomni), když zavolal Pán tvůj Mojžíše: „Jdi k lidu nepravostnému"},{"number":11,"text":"lidu Faraonovu, Což nebudou báti se mne?“"},{"number":12,"text":"Řekl (Mojžíš): Pane můj, bojím se, že lhářem nazvou mne"},{"number":13,"text":"A stísněna jest hruď, má a není volný jazyk můj: pročež pošli pro Árona"},{"number":14,"text":"Mají proti mně obvinění a bojím se, aby mne nezabili.“"},{"number":15,"text":"Řekl (Bůh): „Nikoliv. Jděte oba se znameními našimi: my s vámi budeme, naslouchajíce"},{"number":16,"text":"A jděte k Faraonovi a rcete: „Myt zajisté posly jsme Pána veškerenstva"},{"number":17,"text":"i vyšli s námi syny Israele.“"},{"number":18,"text":"Řekl (Farao): „Což nevychovali jsme tě mezi námi za dětství a což nedlel jsi mezi námi po mnoho let věku svého"},{"number":19,"text":"A učinil's skutek, kterýs učinil: jsi nevděčníkem.“"},{"number":20,"text":"Řekl (Mojžíš): Ano, učinil jsem jej tehdy a byl jsem pobloudilím"},{"number":21,"text":"a prchl jsem od vás, ježto bál jsem se vás: však dal mi Pán můj moudrost a učinil mne jedním z poslů"},{"number":22,"text":"A jest to dobrodiní, jehož popřál's mi, že zotročil jsi syny Israele?“"},{"number":23,"text":"Řekl Farao: „Kdo jest (ten) Pán veškerenstva?“"},{"number":24,"text":"Řekl (Mojžíš): „On Pánem jest nebes i země a všeho, což mezi oběma jest — dovedete-li uvěřiti.“"},{"number":25,"text":"Řekl (Farao) k těm, kteří byli kol něho: „Neslyšíte?“"},{"number":26,"text":"Řekl (Mojžíš): „Jest Pánem vaším a Pánem otců vašich předešlých.“"},{"number":27,"text":"Řekl (Farao): „Zajisté prorok váš, jenž poslán byl k vám, jest duchem posedlý.“"},{"number":28,"text":"Řekl (Mojžíš): „Jest Pánem východu a Pánem západu a všeho, což mezi nimi jest — dovedete-li to pochopiti.“"},{"number":29,"text":"Řekl (Farao): „Vezmeš-li si za Boha někoho jiného kromě mne, učiním tě jedním z uvězněných.“"},{"number":30,"text":"Řekl (Mojžíš): „I když předvedu ti důkaz zjevný?“"},{"number":31,"text":"Řekl (Farao): „Předveď jej, jsi-li pravdomluvný.“"},{"number":32,"text":"Tehdy vrhl (Mojžíš) hůl svou na zem, a hle, stala se hadem zjevným"},{"number":33,"text":"Poté Pak vztáhl ruku svou, a hle, bílá byla (v zraku) hledících"},{"number":34,"text":"Řekl (Farao) k předákům svým, kolem sebe: „Totoť zajisté kouzelník jest učený"},{"number":35,"text":"Chce vyhnati vás ze země vaší kouzelnictvím svým: co nařizujete?“"},{"number":36,"text":"Řekli: „Poodlož (odpověď) jemu a bratru jeho: a pošli do všech měst shromažďovatele"},{"number":37,"text":"kteří přivedou ti všechny kouzelníky učené.“"},{"number":38,"text":"I shromážděni byli kouzelníci na schůzku v den určený"},{"number":39,"text":"a bylo řečeno lidem: „Shromáždíte-li se všichni"},{"number":40,"text":"abychom snad následovali kouzelníky, budou-li vítěznými?“"},{"number":41,"text":"A když přišlo kouzelnictvo, řekli Faraonovi: „Dostaneme odměnu, budeme-li vítěznými?“"},{"number":42,"text":"Řekl: „Ano: a v tom případě též budete z těch, kdož mně jsou nejbližší.“"},{"number":43,"text":"Řekl, jim Mojžíš: „Vrhněte na zem, co máte k vrhání.“"},{"number":44,"text":"I vrhli na zem provazy své a hole své a řekli: „Při moci Faraonově, myť zajisté jsme vítěznými!“"},{"number":45,"text":"I vrhl Mojžíš na zem hůl svou a požrala jich divy vylhané"},{"number":46,"text":"Tehdy padli kouzelníci úctou na tváře své"},{"number":47,"text":"a řekli: „Uvěřili jsme v Pána veškerenstva"},{"number":48,"text":"Pána Mojžíše a Árona.“"},{"number":49,"text":"Řekl (Farao): „Zdaž uvěřili jste v něho dříve, než dovolil jsem vám? Tenť zajisté jest náčelníkem vaším, jenž naučil vás kouzlům — a dobře seznáte (moc moji): dojista pak dám uřezati vám ruce i nohy pokřižmo a dám ukřižovati všechny vás.“"},{"number":50,"text":"Řekli: „To neuškodí nám, neb v pravdě k Pánu svému navrátíme se"},{"number":51,"text":"Zajisté přejeme si, aby odpustil nám Pán náš hříchy naše, neb my byli jsme prvními z věřících.“"},{"number":52,"text":"I vnukli jsme Mojžíšovi: „Vyjdi za noci se služebníky mými: neb dojista pronásledováni budete.“"},{"number":53,"text":"A poslal Farao do měst shromažďovače"},{"number":54,"text":"řkoucí: „Onino (Israelští) jsou hrstka nepočetná"},{"number":55,"text":"a rozzuřeni jsou proti nám"},{"number":56,"text":"my pak četní jsme a obezřetní.“"},{"number":57,"text":"Tak způsobili jsme, aby vyšli ze zahrad a od pramenů"},{"number":58,"text":"a pokladů a bydlišť převzácných"},{"number":59,"text":"tak (stalo se): a dali jsme vše to dědictvím synům Israele"},{"number":60,"text":"Následovali je pak za jitra"},{"number":61,"text":"A když shlédli se navzájem oba vojové, řekli soudruzi Mojžíšovi: „Zajisté jsme teď dohoněni.“"},{"number":62,"text":"Řekl: „Nikoliv: zajisté Pán můj se mnou jest a (dobře) povede mne.“"},{"number":63,"text":"I vnukli jsme Mojžíšovi: „Udeř holí svou moře.“ I rozstouplo se a každá z obou částí zvedla se jak hora veliká"},{"number":64,"text":"Poté pak dali jsme přiblížiti se oněm druhým"},{"number":65,"text":"A zachránili jsme Mojžíše a kdož s ním byli, všechny"},{"number":66,"text":"poté pak potopili jsme ony druhé"},{"number":67,"text":"Zajisté v tomto jest znamení: však většina jich nevěří"},{"number":68,"text":"ale Pán tvůj zajisté mocný jest a slitovný"},{"number":69,"text":"A předříkávej jim děje Abrahame"},{"number":70,"text":"když řekl otci svému i lidu svému: „Co uctíváte?“"},{"number":71,"text":"Řekli: „Uctíváme modly a jsme jim stále oddáni.“"},{"number":72,"text":"Řekl: „Zdaž slyší vás, když k nim voláte"},{"number":73,"text":"Aneb prospěti vám mohou, či uškoditi?“"},{"number":74,"text":"Řekli: „Nikoliv, však shledali jsme otce své již takto činící.“"},{"number":75,"text":"Řekl: „Co míníte? To, co uctívali jste"},{"number":76,"text":"a co uctívali otcové již vaši předešlí"},{"number":77,"text":"(modly ty) mne nepřáteli jsou: (není Boha), kromě Pána veškerenstva"},{"number":78,"text":"jenž stvořil mne a jenž vede mne (pravou cestou)"},{"number":79,"text":"jenž krmí mne i napájí mne"},{"number":80,"text":"a když onemocním, uzdraví mne"},{"number":81,"text":"jenž mi dá zemřít a pak vzkřísí mne"},{"number":82,"text":"a jenž přeji si, aby odpustil mi hříchy mé v den soudný"},{"number":83,"text":"Pane můj, dej mi soudnost a připoj mne ke spravedlivým"},{"number":84,"text":"a dej mi pověst pravdomluvnosti u pokolení příštích"},{"number":85,"text":"a dej mi podíl na dědictví zahrady rozkoše"},{"number":86,"text":"a odpusť otci mému, že byl jedním z bloudících"},{"number":87,"text":"a nepotup mne v den kdy vzkříšeni budou"},{"number":88,"text":"v den, kdy neprospějí nikomu statky, aniž děti"},{"number":89,"text":"vyjma toho, kdož přijde k Bohu se srdcem zdravým"},{"number":90,"text":"a kdy přiblížen bude ráj k bohabojným"},{"number":91,"text":"a představeno bude peklo svedeným"},{"number":92,"text":"a řečeno jim bude: „Kde jest to, co uctívali jste"},{"number":93,"text":"vedle Boha? Zdaž mohou pomoci vám, aneb pomoci sobě samým"},{"number":94,"text":"A vmeteni budou v ně oni i (jimi) svedení"},{"number":95,"text":"a vojska Iblísova veškerá"},{"number":96,"text":"Řeknou, odporujíce si v pekle navzájem"},{"number":97,"text":"„Při Bohu. zajisté byli jsme v bludu zjevném"},{"number":98,"text":"když stavěli jsme vás na roveň Pánu veškerenstva"},{"number":99,"text":"kdo jiný svedl nás, než provinilci"},{"number":100,"text":"A není nám přímluvců"},{"number":101,"text":"aniž přítele účinlivého"},{"number":102,"text":"a kdyby bylo nám návratu, tehdy jistě byli bychom z věřících!“"},{"number":103,"text":"Zajisté, v tomto jsou znamení: však většina jich nevěří"},{"number":104,"text":"ale Pán tvůj zajisté mocný jest a slitovný"},{"number":105,"text":"Lid Noemův též nazval lháři posly své"},{"number":106,"text":"když řekl jim bratr jejich Noe: „Což nebudete báti se Boha"},{"number":107,"text":"Jáť pak jsem vám poslem důvěryhodným"},{"number":108,"text":"pročež bojte se Boha a poslechněte mne"},{"number":109,"text":"Nežádám si za to od vás odměny, neboť odměna má záleží jen od Pána veškerenstva"},{"number":110,"text":"pročež bojte se Boha a poslechněte mne.“"},{"number":111,"text":"Řekli: „Zdaž věřit tobě budeme, když následují tě jen nejsprostší?“"},{"number":112,"text":"Řekl: „Co vím o tom, co oni dělali"},{"number":113,"text":"Súčtování s nimi jest na Pánu mém — kéž byste tomu rozuměli"},{"number":114,"text":"Já přece neodstrčím těch, kdož věří"},{"number":115,"text":"neb jsem jen varovatelem zjevným.“"},{"number":116,"text":"Řekli: „Nepřestaneš-li, Noe, dojista budeš jedním z ukamenovaných.“"},{"number":117,"text":"Řekl: „Pane můj, věru lid můj lhářem nazval mne"},{"number":118,"text":"Rozhodni tedy mezi mnou a jimi jasným rozhodnutím a zachraň mne, jakož i ty, kdož se mnou jsou z věřících.“"},{"number":119,"text":"I zachránili jsme jej a kdož byli s ním, v arše přeplněné"},{"number":120,"text":"poté pak potopili jsme všechny zůstavší"},{"number":121,"text":"Zajisté v tomto jest znamení; však většina jich nevěří"},{"number":122,"text":"ale Pán tvůj zajisté mocný jest a slitovný"},{"number":123,"text":"Též (kmen) 'Ád lháři nazval posly své"},{"number":124,"text":"když řekl jim bratr jejich Húd: „Což nebudete báti se Boha"},{"number":125,"text":"Jáť pak jsem vám poslem důvěryhodným"},{"number":126,"text":"ať pročež bojte se Boha a poslechněte mne"},{"number":127,"text":"Nežádám si za to od vás odměny, neboť odměna má záleží jen od Pána veškerenstva"},{"number":128,"text":"Zdaž stavěti budete na všech pahrbcích znamení pro kratochvíli"},{"number":129,"text":"A činiti si budete stavby jako by pro věčné obývání"},{"number":130,"text":"A když vládnete, vládnete jako utiskovatelé"},{"number":131,"text":"I bojte se Boha a poslechněte mne"},{"number":132,"text":"A bojte se toho, jenž rozhojnil vás v tom, co víte"},{"number":133,"text":"a rozhojnil vás v dobytčatech a dětech"},{"number":134,"text":"a v zahradách a pramenech"},{"number":135,"text":"jáť bojím se pro vás trestu dne velkého.“"},{"number":136,"text":"Řekli: „Nám jedno jest, varuješ-li nás, aneb nejsi-li varovatelem"},{"number":137,"text":"toto jsou pouze báchorky starých"},{"number":138,"text":"a my nebudeme ztrestáni.“"},{"number":139,"text":"A lhářem nazvali jej i zahladili jsme je: zajisté v tomto jest znamení; však většina jich nevěří"},{"number":140,"text":"ale Pán tvůj zajisté mocný jest a slitovný"},{"number":141,"text":"Též (kmen) Tsemúd lháři posly nazval"},{"number":142,"text":"když řekl jim bratr jejich Sálih: „Což nebudete báti se Boha“"},{"number":143,"text":"Jáť zajisté jsem vám poslem důvěryhodným"},{"number":144,"text":"pročež bojte se Boha a poslechněte mne"},{"number":145,"text":"A nežádám si za to od vás odměny, neboť odměna má záleží jen od Pána veškerenstva"},{"number":146,"text":"Zdaž ponecháni budete v tom, co máte zde, v bezpečí"},{"number":147,"text":"V zahradách a u zřídel"},{"number":148,"text":"a polností a datlovníků, větví, štíhlých"},{"number":149,"text":"a vytesávati budete si v horách domy dovedně"},{"number":150,"text":"I bojte se Boha a poslechněte mne"},{"number":151,"text":"a neposlouchejte nařízení výstředníků"},{"number":152,"text":"kteří pohoršují zemi a nepolepšují ji.“"},{"number":153,"text":"Řekli: „Tys pouze jedním z očarovaných"},{"number":154,"text":"jsi pouze člověk, jako my: pročež předveď nám znamení, jsi-li z pravdomluvných.“"},{"number":155,"text":"Řekl: „Tato velbloudice (bude jím): jí patřiti bude napití a vám patřiti bude napití ob den určený"},{"number":156,"text":"Však nepřičiňte jí zlého, jinak zachvátí vás trest dne velkého.“"},{"number":157,"text":"Nicméně přeřezali žíly jí a litovali toho zrána"},{"number":158,"text":"neboť zachvátil je trest. Zajisté v tomto jest znamení: však většina jich nevěří"},{"number":159,"text":"ale Pán tvůj mocný jest a slitovný"},{"number":160,"text":"Lháři nazval lid Lotův posly své"},{"number":161,"text":"když řekl jim bratr jejich Lot: „Což nebudete báti se Boha"},{"number":162,"text":"Jáť jsem vám poslem důvěryhodným"},{"number":163,"text":"pročež bojte se Boha a poslechněte mne"},{"number":164,"text":"A nežádám si za to od vás odměny, neboť odměna má záleží jen od Pána veškerenstva"},{"number":165,"text":"Zdaž vcházeti budete k mužům, z tvorstva veškerého"},{"number":166,"text":"A zanecháte, co Bůh stvořil vám za manželky? Opravdu jste lidem chybujícím!“"},{"number":167,"text":"Řekli: „Nezanecháš-li této řeči, Lote, zajisté budeš jedním z vyhnanců.“"},{"number":168,"text":"Řekl: „Jáť činů vašich hrozím se"},{"number":169,"text":"Pane můj, spas mne a rodinu mou od toho, co činí tito:“"},{"number":170,"text":"I zachránili jsme jej a rodinu jeho veškerou"},{"number":171,"text":"vyjma stařeny, jež omeškala se"},{"number":172,"text":"a pak zahubili jsme všechny ostatní"},{"number":173,"text":"A dštili jsme na ně deštěm, a špatný to byl déšť pro ty, jež varovali jsme"},{"number":174,"text":"Zajisté znamení jest v tomto: však většina jich nevěří"},{"number":175,"text":"ale Pán tvůj zajisté mocný jest a slitovný"},{"number":176,"text":"Též obyvatelé hvozdu (Madianského) lháři nazvali posly své"},{"number":177,"text":"když řekl jim Šu'ejb: „Což nebudete báti se Boha"},{"number":178,"text":"Jáť jsem vám poslem důvěryhodným"},{"number":179,"text":"pročež bojte se Boha a poslechněte mne"},{"number":180,"text":"A nežádám si za to od vás odměny, neboť odměna má záleží jen od Pána veškerenstva"},{"number":181,"text":"Dodržujte správnou míru a nebuďte z těch, kdož na ní utrhují"},{"number":182,"text":"važte dle spravedlnosti přímé"},{"number":183,"text":"a neokrádejte lidi o věci jejich, aniž prostopášnostmi pohoršujte zemi"},{"number":184,"text":"a bojte se toho, jenž stvořil vás i pokolení předešlá.“"},{"number":185,"text":"Řekli: „Ty zajisté's jen jedním z očarovaných"},{"number":186,"text":"A tys jen člověk, jako my; a my považujeme tě za jednoho z prolhaných"},{"number":187,"text":"dej spadnouti na nás kus nebe, jsi-li pravdomluvným.“"},{"number":188,"text":"Řekl: „Pán můj nejlépe ví o tom, co činíte.“"},{"number":189,"text":"Tak lhářem nazvali jej: i zachvátil je trest dne mračného: zajistéť byl to trest dne velkého"},{"number":190,"text":"Zajisté znamení jest v tomto, však většina jich nevěří"},{"number":191,"text":"ale Pán tvůj zajisté mocný jest a slitovný"},{"number":192,"text":"A tento (Korán) zajisté jest sesláním od Pána veškerenstva"},{"number":193,"text":"sestoupil s ním dolů duch věrný"},{"number":194,"text":"na srdce tvé, abys byl jedním z varovatelů"},{"number":195,"text":"v jazyku jasném arabském"},{"number":196,"text":"Onť zajisté předpověděn jest v Písmech předešlých"},{"number":197,"text":"což není to znamením pro ně, že věděli o něm již učení ze synů Israele"},{"number":198,"text":"A kdybychom byli seslali jej na některého z cizinců"},{"number":199,"text":"a byl by četl jim jej, nebyli by bývali v něj věřili"},{"number":200,"text":"A takovýmto způsobem uvedli jsme jej do srdcí provinilců"},{"number":201,"text":"že neuvěří v něj, dokud neshlédnou trest svůj bolestný"},{"number":202,"text":"a přijde na ně znenadání, aniž by tušili"},{"number":203,"text":"Tehdy řeknou: „Může nám býti poshověno?“"},{"number":204,"text":"Zdaž tedy budou chtíti (nyní), aby uspíšen byl trest náš"},{"number":205,"text":"Co míníš? Popřejeme-li jim radostí světa po léta"},{"number":206,"text":"a pak přijde na ně, co bylo jim slíbeno"},{"number":207,"text":"co prospěje jim to, z čeho se byli radovali"},{"number":208,"text":"Ale nezahladili jsme města, aniž by bylo mělo své varovatele"},{"number":209,"text":"k napomenutí: myť zajisté nebyli jsme křivditeli"},{"number":210,"text":"Nesestoupili pak (s Koránem) zlí duchové"},{"number":211,"text":"a nepříslušelo jim to, aniž byli s to tak učiniti"},{"number":212,"text":"neb oni od slyšení jeho jsou vzdáleni"},{"number":213,"text":"I nevzývej spolu s Bohem boha jiného, abys nebyl jedním z trestaných"},{"number":214,"text":"a varuj příbuzné své nejbližší"},{"number":215,"text":"a stři křídlo své ochrany nad těmi, již následují tě z věřících"},{"number":216,"text":"A když neposlechnou tě, rci: „Jáť zajisté prost jsem viny na tom, co činíte,“"},{"number":217,"text":"spoléhej na Mocného, Slitovného"},{"number":218,"text":"jenž vidí tě, když vstáváš k modlitbě"},{"number":219,"text":"jakož i chování tvé mezi těmi, kdož uctívají jej"},{"number":220,"text":"neboť on všeslyšící a vševědoucí jest"},{"number":221,"text":"Oznámím vám, na koho sestupují zlí duchové"},{"number":222,"text":"Sestupují na všechny prolhance hříšné"},{"number":223,"text":"kteří házejí (do vzduchu věci) z doslechu a vět šina jich lháři jsou"},{"number":224,"text":"a BÁSNÍCI, jež následují (jimi) zvábení"},{"number":225,"text":"zdaž nevidíš, že bloudí po všech údolích"},{"number":226,"text":"A že říkají, co nečiní"},{"number":227,"text":"Vyjma těch, kteří uvěřili a konají dobré skutky a vzpomínají často Boha a hájí se poté, když bylo jim ukřivděno: a seznají křivditelé, jakým zvrácením budou zvráceni"}]}