{"number":19,"edition":"cs.nykl","ayahs":[{"number":1,"text":"Káf. Há. Já. `Ain. Sád"},{"number":2,"text":"Toto jest zmínka o milosrdenství Pána tvého nad služebníkem jeho Zachariášem"},{"number":3,"text":"když volal k Pánu svému voláním skrytým"},{"number":4,"text":"a řekl: „Pane můj, zajisté ochably kosti mé a zastkvěla se hlava má šedinami, ale nikdy nebyl jsem ve své modlitbě k tobě, Pane můj, oslyšán"},{"number":5,"text":"jáť obávám se o ty, kdož přijdou po mně; má žena pak neplodna jest, pročež dej mi od sebe následníka"},{"number":6,"text":"jenž dědicem byl by mým a dědicem Jakuba: a učiň jej, Pane můj, zalíbeníhodným.“"},{"number":7,"text":"„Zachariáši, oznamujeme ti narození mládce, jehož jméno bude Jahjá: neučinili jsme mu před ním jmenovce.“"},{"number":8,"text":"Řekl: „Pane můj, jakž narodí se mi syn, když žena má neplodna jest a já sám dospěl jsem zesláblosti stáří?“"},{"number":9,"text":"Řekl: „Takto pravil Pán tvůj: snadné jest mi to, neboť stvořil jsem tě před tím, když nebyl's ničím.“"},{"number":10,"text":"Řekl: „Pane můj, učiň mi znamení.“ Řekl: „Znamením tobě bude, že nebudeš mluviti s lidmi po tři noci, (ač) v plném zdraví.“"},{"number":11,"text":"I vyšel ze svatyně k lidu svému a činil jim posuňky, aby chválili Boha z jitra i z večera"},{"number":12,"text":"„Ó Jahjá, vezmi Knihu s pevným předsevzetím,“ (řekli jsme) a dali jsme mu soudnost již v dětství"},{"number":13,"text":"jakož i slitovnost od nás a bezúhonnost: a bohabojným byl"},{"number":14,"text":"a bez provinění vůči rodičům svým a nebyl zpupnýn a neposlušným"},{"number":15,"text":"Pokoj budiž s ním v den, kdy narodil se i v den, kdy zemřel a v den, kdy vzkříšen bude"},{"number":16,"text":"A zmiň se v Knize o MARII. když vzdálila se od rodiny své k místu východnímu"},{"number":17,"text":"a vzala na se závoj (aby skryla se jím) před nimi: a poslali jsme k ní ducha svého, jenž vzal na se podobu před ní muže urostlého"},{"number":18,"text":"Řekla: „Béřu útočiště k Milosrdnému před tebou, bojíš-li se jej.“"},{"number":19,"text":"Řekl: „Jáť pouze jsem poslem Pána tvého, abych obdařil tě synem svatým.“"},{"number":20,"text":"Řekla: „Jak budu míti syna, když nedotkl se mne muž a nejsem nepočestnou?“"},{"number":21,"text":"Řekl: „Takto pravil Pán tvůj: snadné jest mi to a učiníme jej znamením lidstvu a milosrdenstvím od nás; věc jest to rozhodnutá.“"},{"number":22,"text":"I obtěžkala jím a vzdálila se k místu dalekému"},{"number":23,"text":"a přišly na ni bolesti u pně datlovníku. Řekla: „Kéž byla bych zemřela před touto chvílí a kéž byla bych zapomenuta, nadobro zapomenuta!“"},{"number":24,"text":"A zavolal na ni (hlas) zpod ní: „Nermuť se, neb Pán tvůj učinil pod tebou ručej"},{"number":25,"text":"a zatřes k sobě pněm datlovníku i spadnou na tebe datle čerstvé, uzrálé"},{"number":26,"text":"i jez a pij a buď veselé mysli, a spatříš-li z lidí někoho, rci: Učinila jsem slib Milosrdnému postiti se; a nebudu mluviti dnes s nikým z lidí.“"},{"number":27,"text":"I přišla pak s děckem k lidu svému, nesouc je. Řekli: „Marie, učinila's věru, věc podivnou"},{"number":28,"text":"Sestro Áronova, otec tvůj nebyl mužem špatným, aniž matka tvá byla nepočestná.“"},{"number":29,"text":"I ukázala na děcko. Řekli: „Jak budeme mluviti s někým, jenž v kolébce jest děckem?“"},{"number":30,"text":"Řekl (Ježíš): „Jáť služebník jsem Boha: on dal mi Knihu a učinil mne prorokem"},{"number":31,"text":"a učinil mne požehnaným kdekoliv byl bych: a poručil mi modlitbu a dávání poviné almužny, pokavaď budu mezi živými"},{"number":32,"text":"A (dal mi), abych úctu měl vůči matce své: aniž učinil mne zpupným zbídačelcem"},{"number":33,"text":"A (dal mi), aby pokoj byl nade mnou v den narození mého i v den smrti mé a v den, kdy vzkříšen budu mezi živými.“"},{"number":34,"text":"Totoť jest Ježíš, syn Mariin: totoť jest pravdivé podání ohledně toho, v čem mají pochybnosti"},{"number":35,"text":"Nepřísluší Bohu, aby učinil sobě syna: chválen budiž! Když rozhodne o věci, řekne pouze: „Staň se!“ a stane se"},{"number":36,"text":"Bůh zajisté jest Pánem mým a Pánem vaším: pročež uctívejte jej, totoť jest stezka přímá"},{"number":37,"text":"A rozcházejí se strany mezi sebou v názoru: a běda těm, kdož neuvěřili, při spatření dne velkého"},{"number":38,"text":"Ohlašuj jim a ukazuj jim den, kdy přijdou před nás: však nepravostní dnes jsou v bloudění zjevném"},{"number":39,"text":"A varuj je přede dnem nářku, kdy rozhodnuto bude o věci, mezitím co oni jsou v lhostejnosti a nevěří"},{"number":40,"text":"Zajisté my zdědíme zemi a vše, což na ní jest, a oni k nám se navrátí"},{"number":41,"text":"A zmiň se v Knize o Abrahamovi, neboť on byl mužem pravdomluvým a prorokem"},{"number":42,"text":"Když řekl otci svému: „Otče můj, proč uctíváš to, co neslyší a nevidí, aniž prospěšno ti může býti v čem"},{"number":43,"text":"Otče můj, nyní přišlo mi vědění, které nepřišlo tobě: i následuj mne a povedu tě cestou rovnou"},{"number":44,"text":"Otče můj, neuctívej Satana, neboť Satan byl Milosrdného neposlušen"},{"number":45,"text":"Otče můj, zajisté obávám se, aby nedotkl se tě trest od Milosrdného a abys nebyl Satanovi přítelem.“"},{"number":46,"text":"Řekl (otec): „Ty tedy zříkáš se božstev mých, Abrahame? Nezanecháš-li toho, dojista kamenovati tě budu! A teď odejdi ode mne na dlouho!“"},{"number":47,"text":"Řekl: „Pokoj budiž s tebou: budu prositi za odpustění pro tebe Pána svého, neboť on jest ke mně laskavým"},{"number":48,"text":"a vzdaluji se vás a toho, co uctíváte vedle Boha a uctívati budu Pána svého: možná, že nebudu v modlitbě své k Pánu svému oslyšán.“"},{"number":49,"text":"A když vzdálil se od nich a od toho, co uctívali vedle Pána svého, obdařili jsme jej Isákem a Jakubem: a oba učinili jsme proroky"},{"number":50,"text":"A poskytli jsme jim darů z milosrdenství svého a dali jsme jim pověst pravdy vznešenou"},{"number":51,"text":"A zmiň se v Knize o Mojžíšovi, neboť on upřímným byl a byl poslem i prorokem"},{"number":52,"text":"A volali jsme naň se strany hory Sinai pravé a způsobili jsme, aby přiblížil se k rozmluvě tajné"},{"number":53,"text":"A obdařili jsme jej z milosrdenství svého bratrem jeho Áronem, též prorokem"},{"number":54,"text":"A zmiň se v Knize o Ismaelovi, neboť on byl věrným ve slibech svých a byl poslem i prorokem"},{"number":55,"text":"A nabádal lid svůj k modlitbě a dávání povinné almužny a byl u Pána svého oblíben"},{"number":56,"text":"A zmiň se v Knize o Idrísovi, neboť on byl spravedlivým a prorokem"},{"number":57,"text":"A Pozdvihli jsme jej na místo vysoké"},{"number":58,"text":"Tito jsou, kterým požehnal Bůh z proroků z potomstva Adamova a z těch, které spasili jsme s Noemem: a z potomstva Abrahama a Israele a z těch, které vedli jsme (cestou pravou) a vyvolili jsme si. Když předčítána jim byla znamení Milosrdného, padli k zemi obráceni tvářemi svými úctou a plačíce"},{"number":59,"text":"Však po nich následovali potomci, kteří stranou odhodili modlitbu a následovali jen náruživosti své: a tito potkají jen blud"},{"number":60,"text":"vyjma těch, kteří kajícně obrátí se a uvěří a konati budou dobré skutky: tito vstoupí do zahrady (ráje) a nebudou utištěni v nejmenším"},{"number":61,"text":"do zahrad Edenu, jež slíbil Milosrdný služebníkům svým z věcí skrytých: a zajisté slib jeho naplní se"},{"number":62,"text":"V nich nebudou slyšeti ničemností, pouze „Pokoj s vámi!“ a v nich výživu budou dostávati z jitra i za večera"},{"number":63,"text":"Taková bude zahrada, jejímiž dědici učiníme ty ze služebníků našich, kteří byli bohabojní"},{"number":64,"text":"A nesestupujeme s nebe, vyjma z rozkazu Pána tvého, jemuť přináleží, což před námi jest i za námi a cožkoliv mezi tím jest: a Pán tvůj jistě není zapomětlivým"},{"number":65,"text":"Onť Pánem jest nebes i země a všeho, což mezi nimi jest: pročež uctívej jej a buď vytrvalým v uctívání jej: zdaž znáš koho, jenž byl by s ním soujmenným"},{"number":66,"text":"A dí člověk: „Zdaž poté, až zemru, vyveden budu z hrobu živým?“"},{"number":67,"text":"Zdaž nepomní člověk, že stvořili jsme jej před tím, když nebyl ničím"},{"number":68,"text":"Při Pánu tvém přisahám, že dojista shromáždíme je i zlé duchy: pak předvedeme je kol pekla na kolenou"},{"number":69,"text":"Pak oddělíme od každé skupiny ty, kdož nejurputnějšími byli proti Milosrdnému v odboji"},{"number":70,"text":"a pak my nejlépe budeme věděti o těch, kdo nejvíce zaslouží si v něm sžíhání"},{"number":71,"text":"A není nikoho, jenž nevešel by do něho: to u Pána tvého jest určením rozhodnutým"},{"number":72,"text":"Poté pak spasíme ty, kdož bohabojnými byli a ponecháme nepravostné v něm klečící"},{"number":73,"text":"A když předčítána jsou jim znamení naše jasná, říkají ti, kdož neuvěřili, k těm, kdož uvěřili: „Která z obou stran jest lepší postavením a která jest lepší společností?“"},{"number":74,"text":"Však kolik zahladili jsme před nimi pokolení, jež lepší byla jich bohatstvím a nádherou"},{"number":75,"text":"Rci: „Těch, kdož v bludu nalézají se, nechť prodlouží Milosrdný délku žití, až spatří to, co přislíbeno jim bylo — ať již trest v tomto životě, anebo hodinu (soudu): a tehdy seznají, kdo v horším jest postavení aneb slabším v posile"},{"number":76,"text":"však Bůh rozmnoží ty, kdož (dobře) jsou vedeni, (dobrým) vedením. a dobré skutky, jež trvají jsou lepší u Pána tvého odměnou a lepší náhradou.“"},{"number":77,"text":"Zdaž viděl's onoho, jenž neuvěřil ve znamení naše a řekl: „Dojista dány budou mi statky i děti.“"},{"number":78,"text":"Což dospěl znalosti věcí skrytých, aneb učinil s Milosrdným smlouvu"},{"number":79,"text":"Jistě, že ne: a zapíšeme si, co říká a prodloužíme mu trestu jeho délku"},{"number":80,"text":"A my zdědíme to, o čem mluví, a přijde k nám samojediný"},{"number":81,"text":"A přibrali si vedle Boha božstva, aby byla jim oporou"},{"number":82,"text":"Však ne: božstva ta zaprou uctívání jich a budou jim protivníky"},{"number":83,"text":"Zdaž neviděl's, že poslali jsme zlé duchy, aby dráždili je ke hříchu"},{"number":84,"text":"Nesnaž se uspíšiti (lhůtu) jejich, neb my sami spočteme (jich dní) počet"},{"number":85,"text":"V den, kdy shromáždíme bohabojné u Milosrdného s poctou"},{"number":86,"text":"a poženeme provinilce k peklu jak k napajedlu"},{"number":87,"text":"tehdy neprospěje jim přímluva, leda těm, kdož byli učinili s Milosrdným smlouvu"},{"number":88,"text":"Říkají: „Učinil sobě Milosrdný syna.“"},{"number":89,"text":"Tím vyřkli jste věc úžasnou"},{"number":90,"text":"Málem nebesa by rozpoltila se z toho a roztrhla se země a hory zbortily se v kusech"},{"number":91,"text":"z toho, že připisují Milosrdnému syna"},{"number":92,"text":"když není třeba Milosrdnému, aby učinil si syna"},{"number":93,"text":"neboť vše, což na nebi jest i na zemi Milosrdnému jen co služebník se blíží"},{"number":94,"text":"zaznamenal si je všechny a spočetl (přesným) počtem"},{"number":95,"text":"a každý z nich přijde k němu v den zmrtvýchvstání, jeden za druhým"},{"number":96,"text":"Těm, kdož uvěřili a konali dobré skutky, popřeje Milosrdný lásky"},{"number":97,"text":"Zajisté pak učinili jsme jej snadným, v tvé vlastní řeči, abys radostnou zvěst věstil jím bohabojným a abys varoval jím lidi hašteřivé"},{"number":98,"text":"A kolik zahubili jsme před nimi pokolení! Zdaž pozorovat z nich můžeš koho, aneb slyšet je zašeptnouti"}]}