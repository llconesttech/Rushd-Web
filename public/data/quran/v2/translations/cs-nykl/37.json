{"number":37,"edition":"cs.nykl","ayahs":[{"number":1,"text":"Při oněch, v řadách SEŘAZENÝCH"},{"number":2,"text":"a odháněním odhánějících"},{"number":3,"text":"a Napomenutí Čtoucích"},{"number":4,"text":"přisahám: zajisté Bůh jest jeden"},{"number":5,"text":"Pán nebes i země a všeho, což mezi nimi jest a Pán východů"},{"number":6,"text":"Zajisté pak ozdobili jsme nejspodnější nebe zdobou hvězd"},{"number":7,"text":"též na ochranu proti všem zlým duchům odbojným"},{"number":8,"text":"(aby) nenaslouchali tomu, co děje se ve shromáždění nejvyšším, neb metáno jest na ně se všech stran"},{"number":9,"text":"odháněni jsou a (schystán) jest jim trest trvalý"},{"number":10,"text":"a který z nich pochytí úryvek z porady, pronásledován jest šlehem plamenným"},{"number":11,"text":"Vyptej se jich, kdo silnějšího jest stvoření; zda oni neb ti, jež stvořili jsme? Zajisté přec stvořili jsme je z hlíny tvárné"},{"number":12,"text":"Ano, ty divíš se, a oni žert si tropí"},{"number":13,"text":"neb když napomínáni jsou, nejsou si toho pamětlivi"},{"number":14,"text":"a když vidí znamení, jen vysmívají se"},{"number":15,"text":"řkouce: „Totoť jest pouze kouzlo zjevné"},{"number":16,"text":"Zdaž, když zemřeme, v prach a kosti byvše obráceni, opět že budeme vzkříšeni"},{"number":17,"text":"A taktéž otcové naši předešlí?“"},{"number":18,"text":"Rci: „Ano, a poníženi budete!“"},{"number":19,"text":"Pouze jednou zazní vřesknutí (trouby) a hle, prohlédnou"},{"number":20,"text":"A řeknou: „Běda nám, totoť den jest odplaty"},{"number":21,"text":"totoť den jest rozsouzení, jejž vylhaným nazývali jste.“"},{"number":22,"text":"(Řekne Bůh): „Shromážděte nepravostné i ženy jejich a to, co uctívali"},{"number":23,"text":"vedle Boha: a uveďte je na stezku k peklu"},{"number":24,"text":"pak zastavte je, neb vyslýcháni budou"},{"number":25,"text":"Proč tedy nepomáháte si navzájem?“"},{"number":26,"text":"Naopak, v den onen poddají se (Bohu)"},{"number":27,"text":"a přiblíživše se k sobě navzájem, budou činiti si vzájemné dotazy"},{"number":28,"text":"řkouce (jedni): „Vyť zajisté přicházeli jste k nám se strany pravé,“"},{"number":29,"text":"však řeknou (druzí): „Nikoliv, vy nevěřili jste v nás"},{"number":30,"text":"a my neměli jsme moci nad vámi: naopak, vy byli jste lidem svévolným —"},{"number":31,"text":"i splnil se nad námi rozsudek Pána našeho: myť zajisté okusíme (jej)"},{"number":32,"text":"Zlákali jsme vás, neb i my byli jsme zlákáni.“"},{"number":33,"text":"V den onen budou (tedy) v trestu spolčeni"},{"number":34,"text":"Zajisté pak takto naložíme s provinilci"},{"number":35,"text":"neboť byli, když řečeno jim bylo: „Není boha, kromě Boha,“ pýchou naduti"},{"number":36,"text":"a říkali: „Zdaž opustíme bohy své pro básníře bláznivého?“"},{"number":37,"text":"Naopak, on s pravdou přišel a potvrdil posly předešlé"},{"number":38,"text":"vy pak dojista okusíte trestu bolestného"},{"number":39,"text":"a nebudete odměněni jinak, než dle skutků svých —"},{"number":40,"text":"vyjma služebníků božích upřímných"},{"number":41,"text":"Těm dostane se darů již řečených"},{"number":42,"text":"(chutného) ovoce; a budou poctěni"},{"number":43,"text":"v zahradách (rajských) rozkošných"},{"number":44,"text":"na pohovkách proti sobě sedíce"},{"number":45,"text":"Obcházeni budou s číší (pití) z pramene"},{"number":46,"text":"(pití) čistého a příjemného pijícím"},{"number":47,"text":"v něm tíhy nebude, aniž se jím opojí"},{"number":48,"text":"Vedle nich (děvy) budou velkých očí, zrak (cudně) klopící"},{"number":49,"text":"(s líčky bílými) jak vejce chráněná"},{"number":50,"text":"I přiblíživše se k sobě navzájem, budou činiti si dotazy vzájemné"},{"number":51,"text":"„Řekne jeden z nich: „Jáť měl jsem druha (věrného)"},{"number":52,"text":"jenž říkával mi: ‚Jsi jedním z těch, kdož věří v to"},{"number":53,"text":"Že až zemřeme, prach jsouce a kosti, budeme souzeni?‘“"},{"number":54,"text":"Řekne pak: „Zdaž chcete (tamto) pohlédnout?“"},{"number":55,"text":"I (sám) pohlédne a uprostřed pekla spatří jej"},{"number":56,"text":"Tehdy řekne mu: „Při Bohu, málem byl bys zničil mne"},{"number":57,"text":"a nebýti milosti Pána mého, byl bych jedním z jemu předvedených"},{"number":58,"text":"Tedy (vskutku) již po druhé nezemřeme"},{"number":59,"text":"vyjma zemření našeho prvého? A (vskutku tedy) nebudeme ztrestáni"},{"number":60,"text":"Totoť zajisté velká jest blaženost!“"},{"number":61,"text":"Pro podobného cos nechť pracují pracující"},{"number":62,"text":"Zdaž není toto lepším příbytkem, než strom Az-zaqqúm"},{"number":63,"text":"Učinili jsme jej předmětem rozkolů mezi nepravostnými"},{"number":64,"text":"jest to strom, jenž vyrůstá ze dna pekla"},{"number":65,"text":"plody jeho jsou jako hlavy duchů zlých"},{"number":66,"text":"však oni pojídati budou z nich a plnit jimi břicha svá"},{"number":67,"text":"poté pak píti na ně budou vodu vařící"},{"number":68,"text":"a nato navrátí se v pekla hloub"},{"number":69,"text":"Viděli své otce bloudící"},{"number":70,"text":"a do šlépějí jejich vrhli se"},{"number":71,"text":"Před nimi již byla zbloudila většina (národů) předešlých"},{"number":72,"text":"ač poslali jsme k nim varovatele"},{"number":73,"text":"a pohleď, jak (zlý) byl konec varovaných"},{"number":74,"text":"vyjma služebníků božích upřímných"},{"number":75,"text":"Kdysi volal k nám Noe — a my nejlepší jsme z vyslyšujících —"},{"number":76,"text":"i zachránili jsme jej a rodinu jeho z velké úzkosti"},{"number":77,"text":"a učinili jsme potomstvo jeho (jedinými) pozůstalými"},{"number":78,"text":"a zůstavili jsme proň v potomstvu"},{"number":79,"text":"pozdrav: „Pokoj budiž Noemovi ve světech veškerých!“"},{"number":80,"text":"Takto zajisté odměňujeme (lid) dobřečinící"},{"number":81,"text":"onť byl pak jedním ze služebníků našich věřících"},{"number":82,"text":"Poté jsme utopili všechny ostatní"},{"number":83,"text":"Zajisté pak jeho víry byl (též) Abraham"},{"number":84,"text":"když přinesl Pánu svému srdce celistvé"},{"number":85,"text":"když, řekl otci a lidu svému: „Co vlastně uctíváte"},{"number":86,"text":"Zdaž lživě božstva vedle Boha chcete mít"},{"number":87,"text":"A co mníte tedy o Pánu světů všech?“"},{"number":88,"text":"I vrhl pohled jeden ke hvězdám"},{"number":89,"text":"a řekl: „V pravdě jsem nemocen.“"},{"number":90,"text":"I odvrátili se od něho a odešli"},{"number":91,"text":"Poodešel pak k božstvům jejich, řka: „Což nejíte"},{"number":92,"text":"Proč nepromluvíte?“"},{"number":93,"text":"Poodešel pak k nim a udeřil je pravicí"},{"number":94,"text":"I přiběhli k němu úprkem"},{"number":95,"text":"Řekl: „Zdaž uctívati budete, co sami tesáte"},{"number":96,"text":"A přec Bůh vás stvořil, i to, co děláte"},{"number":97,"text":"Řekli: „Postavte proň hranici a v plamen žhoucí vrzte jej.“"},{"number":98,"text":"Tak léčku chtěli nastrojiti mu, však ponížili jsme je"},{"number":99,"text":"Řekl Abraham: „Já utíkám se k Pánu svému, jenž (správně) povede mne"},{"number":100,"text":"Pane můj, dej mi (syna), jednoho ze spravedlivých.“"},{"number":101,"text":"I zvěstovali jsme mu mládence povahy laskavé"},{"number":102,"text":"a když dospěl věku, v němž pracovati mohl s ním, řekl: „Synáčku můj, zajisté viděl jsem ve snu, že mám tě obětovati: hle, co mníš?“ Řekl (syn): „Otče můj, učiň to, což nakázáno bylo ti: shledáš, bude-li chtíti Bůh, že jsem z trpělivých.“"},{"number":103,"text":"A když oba odevzdali se do vůle boží, a položil jej čelem dolů"},{"number":104,"text":"zavolali jsme naň: „Ó Abrahame"},{"number":105,"text":"Tys uvěřil svému vidění: zajisté takto odměňujeme (lid) dobře činící"},{"number":106,"text":"V pravdě byla to (jen) zkouška zjevná.“"},{"number":107,"text":"I vykoupili jsme (syna jeho) obětí velkou"},{"number":108,"text":"a zůstavili jsme proň v potomstvu"},{"number":109,"text":"(pozdrav): „Pokoj budiž Abrahamovi!“"},{"number":110,"text":"Tak odměnujeme (lid) dobře činící"},{"number":111,"text":"neb byltě ze služebníků našich věřících"},{"number":112,"text":"I zvěstovali jsme mu Isáka, proroka ze spravedlivých"},{"number":113,"text":"A požehnali jsme mu a Isákovi: mezi potomstvem jich pak někteří dobře činí, jiní zas zjevně prohřešují se proti sobě samým"},{"number":114,"text":"A kdysi dobrodiním zahrnuli jsme Mojžíše a Árona"},{"number":115,"text":"a zachránili jsme je oba i lid jejich z trýzně převelké"},{"number":116,"text":"a pomohli jsme jim i byli vítězni"},{"number":117,"text":"a dali jsme jim Písmo přejasné"},{"number":118,"text":"a vedli jsme je ke stezce přímé"},{"number":119,"text":"a zůstavili jsme jim v potomstvu"},{"number":120,"text":"(pozdrav): „Pokoj budu Mojžíšovi a Áronovi!“"},{"number":121,"text":"Takto pak odměnujeme (lid) dobře činící"},{"number":122,"text":"neb oba byli ze služebníků našich věřících"},{"number":123,"text":"Též Eliáš byl jedním z našich poslaných"},{"number":124,"text":"když řekl lidu svému: „Což nebudete báti se"},{"number":125,"text":"Zdaž uctívati budete Ba'la a zanecháte nejlepšího ze stvořitelů"},{"number":126,"text":"Boha, Pána svého a Pána otců vašich předešlých?“"},{"number":127,"text":"Však lhářem nazvali jej a (před nás) jistě předvedeni budou"},{"number":128,"text":"vyjma služebníků božích upřímných"},{"number":129,"text":"A zůstavili jsme proň v potomstvu"},{"number":130,"text":"(pozdrav): „Pokoj budiž Eliášovi!“"},{"number":131,"text":"Tak v pravdě odměňujeme (lid) dobře činící"},{"number":132,"text":"neb on byl ze služebníků našich věřících"},{"number":133,"text":"Též Lot byl jedním z našich poslaných"},{"number":134,"text":"když zachránili jsme jej a rodinu jeho veškerou"},{"number":135,"text":"vyjma stařeny, jež omeškala se"},{"number":136,"text":"Pak zhubili jsme (všechny) ostatní"},{"number":137,"text":"V pravdě kol obydlí jich za jitra chodíte"},{"number":138,"text":"i za večera: což nepochopíte"},{"number":139,"text":"Též Jonáš byl jedním z našich poslaných"},{"number":140,"text":"když uchýlil se na loď přeplněnou"},{"number":141,"text":"a vrhl los a byl jím odsouzen"},{"number":142,"text":"a ryba shltla jej, neb vinu měl"},{"number":143,"text":"A kdyby nebyl býval z těch, kdož chvály pějí nám"},{"number":144,"text":"byl by dlel v břiše jejím až do dne vzkříšení"},{"number":145,"text":"Vyvrhli jsme jej pak na pustý břeh, chorého"},{"number":146,"text":"a dali jsme vzrůsti nad ním keři tykvovému"},{"number":147,"text":"Pak poslali jsme jej ke stu tisícům, neb více snad"},{"number":148,"text":"i uvěřili: a popřáli jsme (radosti života) jim dočasně"},{"number":149,"text":"Vyptej se jich, zda má Pán tvůj dcery, neb zda syny má"},{"number":150,"text":"A stvořili-li jsme anděly ženami? A svědky toho byli-li"},{"number":151,"text":"Což neříkají jen ze své lživosti"},{"number":152,"text":"že Bůh děti zplodil? Zajisté lháři jsou"},{"number":153,"text":"Byl by dal přednost dcerám před syny"},{"number":154,"text":"Jak přijde to, že takto soudíte"},{"number":155,"text":"Což si toho nerozvážíte"},{"number":156,"text":"Neb máte k tomu zjevné zmocnění"},{"number":157,"text":"Přineste tedy Knihu svou, jste-li pravdomluvnými"},{"number":158,"text":"A učinili Boha spříbuzněným s Džinny: nicméně dobře vědí Džinnové, že sami budou (Bohu) předvedeni"},{"number":159,"text":"Chválen budiž Bůh (daleko) nad to, co o něm vykládají"},{"number":160,"text":"kromě služebníků božích upřímných"},{"number":161,"text":"Však zajisté vy a to, co uctíváte"},{"number":162,"text":"nebudete s to, abyste se proti němu vzbouřili"},{"number":163,"text":"vyjma toho, jenž hřát bude se v žárném plameni"},{"number":164,"text":"Není nikoho mezi námi, jenž neměl by místo určené"},{"number":165,"text":"zajisté my pak SEŘAZUJEM' SE"},{"number":166,"text":"zajisté my pak chvály pějeme.“"},{"number":167,"text":"A přece ještě oni říkají"},{"number":168,"text":"„Kdybychom byli měli Napomenutí od předků svých"},{"number":169,"text":"byli bychom služebníky Boha upřímnými.“"},{"number":170,"text":"A přece v ně nevěří! Však (dobře) zvědí"},{"number":171,"text":"Již dříve dali jsme slovo své služebníkům námi poslaným"},{"number":172,"text":"že pomoc svoji dáme jim"},{"number":173,"text":"a že voje naše pro ně zvítězí"},{"number":174,"text":"Odvrať se tedy od nich dočasně"},{"number":175,"text":"a pozoruj je: též oni spozorují"},{"number":176,"text":"Chtějí snad uspíšiti (na se) trest náš"},{"number":177,"text":"Když spadne na ně v jejich ohradách, špatné to bude jitro pro varované"},{"number":178,"text":"Odvrať se tedy od nich dočasně"},{"number":179,"text":"a pozoruj: též oni spozorují"},{"number":180,"text":"Chválen budiž Pán tvůj, Pán moci (vší), nade vše, co o něm vykládají"},{"number":181,"text":"a pokoj budiž jeho poslaným"},{"number":182,"text":"a chvála Bohu, Pánu světů veškerých"}]}