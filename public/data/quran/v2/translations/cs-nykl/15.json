{"number":15,"edition":"cs.nykl","ayahs":[{"number":1,"text":"Alif. Lám. Rá. Tato znamení jsou Knihy a Čtení zjevného"},{"number":2,"text":"Častokráte přáti si budou nevěřící, aby byli z odevzdaných do vůle Boží"},{"number":3,"text":"Nech je, ať hodují a užívají a klamati dávají se nadějí: však zvědí"},{"number":4,"text":"Nezahladili jsme nikdy města, aniž by dáno bylo mu písmo povědomé"},{"number":5,"text":"Nelze nikterému národu uspíšiti lhůtu svou, aniž zpozditi ji"},{"number":6,"text":"A říkají: „Ty, jemuž sesláno bylo Napomenutí, zajisté zlým duchem jsi posedlý"},{"number":7,"text":"zdaž nebyl bys přišel k nám provázen anděly, kdybys byl pravdomluvný?“"},{"number":8,"text":"Nesesíláme andělů svých, leda s právem a tehdy nebylo by již poshověno nevěřícím"},{"number":9,"text":"Zajistéť seslali jsme Napomenutí a jistě chrániti je budeme"},{"number":10,"text":"A již před tebou poslali jsme vyslance k sektám předešlých"},{"number":11,"text":"a nepřisel ani jeden prorok k nim, aniž by se mu nebyli vysmívali"},{"number":12,"text":"a na stejnou dráhu uvedeme srdce provinilců"},{"number":13,"text":"Neuvěří v ně, jakž minulá zvyklost byla předešlých"},{"number":14,"text":"i kdybychom otevřeli nad nimi bránu v nebesích a oni vzestupovali směrem k ní"},{"number":15,"text":"stále by říkali ještě: „Opojeni jsou zrakové naši, ba v pravdě lid jsme očarovaný!“"},{"number":16,"text":"Ustanovili jsme na nebi znamení zvířetníku a zkrášlili jsme je pro (vzhled) pohlížejících"},{"number":17,"text":"a ochránili je před každým Satanem kamenovaným"},{"number":18,"text":"vyjma toho, jenž naslouchá pokradmu a v zápětí stižen jest šlehem plamene viditelným"},{"number":19,"text":"A rozprostřeli jsme zemi a rozházeli po ní temena hor a vzrůsti jsme dali na ní všem věcem dle zvážení"},{"number":20,"text":"a zaopatřili jsme na ní výživu vám, jakož i těm, kterých nevyživujete"},{"number":21,"text":"Není věci, jíž zásoby nebyly by v naší moci: a poskytneme je shůry jen v množství stanoveném"},{"number":22,"text":"A vyslali jsme větry zúrodňující a seslali jsme s nebe vodu, jíž napájíme vás: a vy nejste pány nádrží jejich"},{"number":23,"text":"Zajisté my jsme to, kteříž obživujeme a umrtvujeme a my (všeho) jsme dědici"},{"number":24,"text":"Zajisté znali jsme ony, kdož předešli vás a známe ty, kteří po vás přijdou"},{"number":25,"text":"V pravdě Pán tvůj shromáždí je všechny, neboť moudrý jest a vševědoucí"},{"number":26,"text":"Stvořili jsme pak člověka z hlíny, z bláta hrnčířského"},{"number":27,"text":"před ním pak stvořili jsme Džinny z ohně sžírajícího"},{"number":28,"text":"(Pomni), když řekl Pán tvůj k andělům: „Jáť zajisté tvořím člověka z hlíny, z bláta hrnčířského"},{"number":29,"text":"a až vytvořím podobu jeho a vdechnu do ní ducha svého, padnete na tváře své, uctívajíce ho.“"},{"number":30,"text":"I padli na tváře své andělé všichni, vesměs"},{"number":31,"text":"vyjma Iblíse jenž, odepřel připojiti se k uctívajícím"},{"number":32,"text":"Řekl (Bůh): „Ó Iblísi, proč nepřipojuješ se k uctívajícím?“"},{"number":33,"text":"Řekl: „Nepadnu na tvář svou před člověkem, jejž stvořil's z hlíny, z bláta hrnčířského.“"},{"number":34,"text":"Řekl Bůh: „Vyjdiž odsud — zajistéť kamenován jsi"},{"number":35,"text":"A dojista prokletí bude nad tebou až do dne soudného.“"},{"number":36,"text":"Řekl: „Pane můj, poshov mi do dne vzkříšení jejich.“"},{"number":37,"text":"Řekl (Bůh): „Budiž jedním z těch, jimž poshověno jest"},{"number":38,"text":"až do dne lhůty stanovené.“"},{"number":39,"text":"Řekl: „Pane můj, za to, že's zlákal mne, zajisté krášlit budu lidem (pobyt) na zemi a všechny zlákám je"},{"number":40,"text":"vyjma služebníků tvojich upřímných.“"},{"number":41,"text":"Řekl (Bůh): „Tato cesta, podle mne, jest správná"},{"number":42,"text":"neboť nad služebníky mými zajisté nebudeš míti moci, vyjma těch, kdož následovati budou tě, byvše zlákáni.“"},{"number":43,"text":"V pravdě, peklo zaslíbeným jest místem těchto všechněch"},{"number":44,"text":"V ně sedmero vede bran a u každé brány bude z nich oddíl určitý"},{"number":45,"text":"Však bohabojní dlíti budou uprostřed zahrad rajských a pramenů"},{"number":46,"text":"„Vstupte do nich v pokoji a bezpečí!“"},{"number":47,"text":"Zprostili jsme nitra jejich veškeré zášti: bratrsky hověti si budou na lehátkách, pohlížejíce si tváří v tvář"},{"number":48,"text":"tam nepostihne jich nikdy únava, aniž kdy ztad vypuzeni budou"},{"number":49,"text":"Oznam služebníkům mým, že velký jsem v odpouštění, slitovný"},{"number":50,"text":"a že trest můj trest jest bolestný"},{"number":51,"text":"a vypravuj jim o hostech Abrahamových"},{"number":52,"text":"když vešli k němu a řekli: „Pokoj (s tebou)“ a řekl: „Zajisté ulekli jsme se vás.“"},{"number":53,"text":"Řekli: „Nelekej se, neboť přinášíme ti zvěst, že obdařen budeš synem moudrým.“"},{"number":54,"text":"Řekl: „Zdaž zvěstovati budete mi tuto novinu, když stáří dostihlo mne? Co v pravdě máte mi oznámiti?“"},{"number":55,"text":"Řekli jsme ti novinu pravdivou: tudíž nebuď z těch, kdož ztrácejí naději.“"},{"number":56,"text":"Řekl: „Kdož ztrácí naději v milosrdenství boží, vyjma zbloudilých?“"},{"number":57,"text":"Řekl dále: „Jaké jest poslání vaše, ó poslové?“"},{"number":58,"text":"Řekli: „Zajisté posláni jsme k lidu provinilému"},{"number":59,"text":"vyjma rodu Lotova, kterýž zachráníme veškerý"},{"number":60,"text":"kromě ženy jeho, jíž přisoudili jsme aby byla jednou z liknavých.“"},{"number":61,"text":"A když k rodu Lotovu přišli vyslanci"},{"number":62,"text":"řekl (Lot): „Zajisté lidé jste mi neznámí.“"},{"number":63,"text":"Řekli: „Ovšem, přišli jsme k tobě za účelem, o němž (lid tvůj) pochybuje"},{"number":64,"text":"přinesli jsme ti pravdu a pravdu mluvíme"},{"number":65,"text":"vyjdi tudíž s rodinou svou za temna (této) noci a následuj je vzadu: nechť pak neobrací se z vás nikdo, nýbrž kráčejte, kamž nakázáno jest vám.“"},{"number":66,"text":"Dali jsme mu pak tento rozkaz neboť do posledního měl býti vyhlazen lid onen z rána"},{"number":67,"text":"I přihnal se lid města, rozradován zprávou —"},{"number":68,"text":"Řekl (Lot): „Toto jsou hosté mí, pročež nezneuctívejte mne"},{"number":69,"text":"a bojte se Boha a potupou nepokrývejte mne.“"},{"number":70,"text":"Řekli: „Zdaž nezapověděli jsme ti, abys (poskytoval útulku) komukoliv?“"},{"number":71,"text":"Řekl: „Zde jsou dcery mé, chcete-li se (smilstva) dopouštěti.“"},{"number":72,"text":"Při životě tvém, lid zajisté bloudil v opojení svém"},{"number":73,"text":"a bouře zachvátila je při slunce východu"},{"number":74,"text":"a obrátili jsme město vrchem do spodu a dštili jsme na ně kamení z hlíny vypálené"},{"number":75,"text":"zajistéť v tomto všem znamení jest pro bedlivě badající"},{"number":76,"text":"A města ona leží na cestě tam dosud zůstalé"},{"number":77,"text":"zajistéť v tomto (všem) znamení jest pro věřící"},{"number":78,"text":"Byli pak obyvatelé hvozdu též nepravostnými"},{"number":79,"text":"a pomstou svojí zasáhli jsme je a obě města jsou dojista příkladem zjevným"},{"number":80,"text":"A obyvatelé HEDŽRU lháři nazývali vyslance"},{"number":81,"text":"a předvedli jsme jim znamení naše, však odvrátili se od nich"},{"number":82,"text":"Ve skalách hor tesali si obydlí, aby byli v bezpečí"},{"number":83,"text":"však bouře zachvátila je za jitra časného"},{"number":84,"text":"a nic neprospěly jim jejich námahy"},{"number":85,"text":"Zajisté stvořili jsme nebe i země a vše, což mezi nimi jest, jedině v pravdě: hodina (soudu) pak přijde nezvratně. Promíjej tudíž promíjením krásným"},{"number":86,"text":"neboť Pán tvůj zajisté jest Stvořitelem, jest vševědoucím"},{"number":87,"text":"Již dali jsme ti sedm veršů ke stálému opakování a Korán velebný"},{"number":88,"text":"Nespočívej dlouhým pohledem na požitcích, jichž popřáli jsme několika párům z nich: nermuť se nijak pro ně, nýbrž skloň křídla svá nad věřícími"},{"number":89,"text":"A rci: „Jáť v pravdě jsem varovatelem zjevným.“"},{"number":90,"text":"Seslali jsme (trest) na ty, kdož rozdělují"},{"number":91,"text":"kdož dělí Korán na části"},{"number":92,"text":"Při Pánu tvém! Jistotně budeme dotazovati se jich všechněch"},{"number":93,"text":"ohledně toho, co činili"},{"number":94,"text":"Ohlašuj tudíž, což nakázáno ti bylo a straň se mnohobožců"},{"number":95,"text":"my pak zajisté dostačíme ti oproti posměváčkům"},{"number":96,"text":"kteří staví si vedle Boha boha jiného: však zvědí"},{"number":97,"text":"Dobře pak víme, že svírá se ti hruď (bolem) nad tím, co říkají"},{"number":98,"text":"pročež vyvyšuj Pána svého ve chvále jeho a druž se k těm, kdož padají na tvář svou"},{"number":99,"text":"a uctívej Pána svého, dokud nepřijde ti to, co jest jistotné"}]}