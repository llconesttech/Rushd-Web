{"number":51,"edition":"cs.nykl","ayahs":[{"number":1,"text":"Při ROZPTYLUJICÍCH rozptylováním"},{"number":2,"text":"a břímě nesoucích"},{"number":3,"text":"a lehce plynoucích"},{"number":4,"text":"a dle rozkazu rozdělujících"},{"number":5,"text":"(přisahám, že) co slibováno jest vám, zajisté jest pravdivo"},{"number":6,"text":"a že (den) súčtování přijde nezvratně"},{"number":7,"text":"Při nebi plném (hvězdných) drah"},{"number":8,"text":"věru řeč vedete rozličnou"},{"number":9,"text":"odvrácen od ní bude ten, jenž byl odvrácen"},{"number":10,"text":"Nechť pobiti jsou lháři"},{"number":11,"text":"kdož v hloubi (nevědomosti) své jsou lhostejni"},{"number":12,"text":"a táží se: „Kdy přijde ten den súčtování?“"},{"number":13,"text":"V den ten na ohni budou zkoušeni"},{"number":14,"text":"„Okuste této zkoušky své, již uspíšiti chtěli jste!“"},{"number":15,"text":"Však bohabojní v zahradách budou a u pramenů"},{"number":16,"text":"při-jímajíce to, co dal jim Pán jejich za to, že předtím dobře činili"},{"number":17,"text":"jen málo v noci spávali"},{"number":18,"text":"z jitra za odpuštění prosili"},{"number":19,"text":"ze statků svých patřičný podíl prosícím a odvrženým dávali"},{"number":20,"text":"Na zemi znamení jsou pevně věřícím"},{"number":21,"text":"i ve vás samých: což neprohlédnete"},{"number":22,"text":"A na nebi výživa jest vaše a to, co slíbeno jest vám"},{"number":23,"text":"a při Pánu nebes a země přisahám: pravda jest to, jako že mluvíte"},{"number":24,"text":"Zdaž došla tě pověst o hostech Abrahama poctěných"},{"number":25,"text":"když přišli k němu a řekli: „Pokoj tobě,“ a řekl: „Pokoj vám! — Jsou lidé to neznámí.“"},{"number":26,"text":"I poodešel k rodině své a přinesl tele krmené"},{"number":27,"text":"a předložil jim je, řka: „Zdaž nepojíte snad?“"},{"number":28,"text":"A zachvěl se před nimi bázní; oni pak řekli: „Neboj se“ a oznámili mu narození mládce moudrého"},{"number":29,"text":"I přišla žena jeho; vzkřikla a udeřivši se v tvář svou, řekla: „Stařena (jsem již) neplodná.“"},{"number":30,"text":"Řekli, „Tak řekl Pán tvůj; on zajisté vševědoucí jest a moudrý.“"},{"number":31,"text":"Řekl (Abraham): „A jaký jest cíl váš, ó poslové?“"},{"number":32,"text":"Řekli: „Zajistéť posláni jsme k lidu provinilému"},{"number":33,"text":"abychom seslali naň kamení z hlíny (pálené)"},{"number":34,"text":"u Pána tvého jmény výstředníků znamenané.“"},{"number":35,"text":"A vyvedli jsme ven z města věřící"},{"number":36,"text":"však nalezli jsme v něm jen jeden dům, kde (lidé) odevzdáni byli do vůle boží"},{"number":37,"text":"a zanechali jsme v něm znamení pro ty, kdož bojí se trestu bolestného"},{"number":38,"text":"A (též) v Mojžíšovi, když poslali jsme jej k Faraonovi s mocí zjevnou"},{"number":39,"text":"však odvrátil se on i přední lidu jeho, řka: „Kouzelník to, neb (duchem) posedlý!“"},{"number":40,"text":"I zachvátili jsme jej i vojska jeho a vmetli jsme je v moře; neb byl hoden pohany"},{"number":41,"text":"A též v (lidu) 'Ád, když poslali jsme naň vichr ničivý"},{"number":42,"text":"jenž neponechal ničeho v cestě své, aniž by nebyl v prach to obrátil"},{"number":43,"text":"A v (lidu) Tsemúd, když řečeno mu bylo: „Těšte se z požitků svých dočasně!“"},{"number":44,"text":"Však protivili se rozkazu Pána svého a zachvátil je vichr bouřný, ani naň hleděli"},{"number":45,"text":"A nebyli s to, udržeti se v stoje, aniž si pomoci"},{"number":46,"text":"A v (lidu) Noemově, před nimi, neb lidem byl prostopášným"},{"number":47,"text":"A nebesa zbudovali jsme vlastnoručně a dali velký rozsah (jim)"},{"number":48,"text":"a zemi (jak koberec) jsme rozprostřeli: jak krásně byla námi rozložena"},{"number":49,"text":"A všechny věci stvořili jsme v párech, abyste si toho byli pamětlivi"},{"number":50,"text":"Utíkejte se tedy k Bohu: jáť pak zajisté jsem vám od něho varovatelem zjevným"},{"number":51,"text":"A nečiňte (si) s Bohem bohů jiných: jáť zajisté jsem vám od něho varovatelem zjevným"},{"number":52,"text":"Stejně tak, kdykoli přišel k těm, již před nimi byli, prorok, řekli jen: „Kouzelník to, neb (duchem) posedlý.“"},{"number":53,"text":"Dávají si to navzájem dědictvím? Ano, lid jest to svévolný"},{"number":54,"text":"I odvrať se od nich, nebude ti to zazlíváno"},{"number":55,"text":"však napomínej, neb zajisté napomenutí prospěje věřícím"},{"number":56,"text":"A stvořil jsem Džinny a lidi jen proto, aby mne uctívali"},{"number":57,"text":"Nežádám si od nich výživy, aniž žádám si, aby mně jídlo dávali"},{"number":58,"text":"Zajisté Bůh jest Živitel silný, pevný"},{"number":59,"text":"Nepravostným pak zajisté připadne stejný úděl, jaký připadl rovným jim předtím: nechť tedy na mne nepospíchají"},{"number":60,"text":"A běda těm, kdož neuvěřili, přede dnem soudu jejich, jenž slíben jest jim"}]}