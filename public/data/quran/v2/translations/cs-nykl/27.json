{"number":27,"edition":"cs.nykl","ayahs":[{"number":1,"text":"Tá. Sín. Tato jsou znamení Koránu a Knihy zjevné"},{"number":2,"text":"(dobré) vedení a radostná zvěst věřícím"},{"number":3,"text":"kteří zachovávají modlitbu a dávají (povinnou) almužnu a pevně věří v život budoucí"},{"number":4,"text":"Zajisté pak těm, kdož nevěří v život budoucí, zkrášlili jsme skutky jejich, takže (bez vodítka) bloudí"},{"number":5,"text":"Těmto schystán jest trest nejhorší a tito největší utrpí v životě budoucím ztrátu"},{"number":6,"text":"Zajisté pak obdržel's Korán od Moudrého, Vševědoucího"},{"number":7,"text":"(Pomni), když řekl Mojžíš rodině své: „Zajistéť shlédl jsem oheň; půjdu a přinesu vám o něm zprávu a přinesu vám louč planoucí, abyste se možná od ní ohřáli.“"},{"number":8,"text":"A když přišel k ohni, bylo naň zavoláno: Požehnán jest ten, jenž v ohni jest a jenž kol něho jest: a chvála budiž Bohu, Pánu veškerenstva"},{"number":9,"text":"Ó Mojžíši, to jsem já Bůh, Mocný, Moudrý"},{"number":10,"text":"Vrhni hůl svou na zem!“ A když Mojžíš viděl, že hýbala se, jako by byla hadem, obrátil se zády úprkem a nevracel se. „Neboj se, Mojžíši, není čeho báti se u mne poslům mým"},{"number":11,"text":"vyjma těm, již spáchali nepravost, ale pak zaměnili zlo dobrem — jáť pak velký jsem v odpouštění, slitovný"},{"number":12,"text":"Vlož ruku svou za ňadra svá a vytáhneš ji bílou, aniž by byla stižena nemocí. Toto bude jedním z devíti znamení pro Faraona a lid jeho, neboť v pravdě lid jest to pohoršlivý.“"},{"number":13,"text":"A když předvedena byla jim znamení naše jasně před zraky jejich, řekli: „Totoť jest kouzelnictví zjevné.“"},{"number":14,"text":"A odmítali je ač v duších svých seznali pravdivost jich, z nepravosti a pýchy. A hle, jaký byl konec pohoršlivců"},{"number":15,"text":"A (pomni, jak) když dali jsme Davidovi a Šalamounovi vědění, řekli: „Chvála budiž tomu, jenž vyznamenal nás nad mnohé ze služebníků svých věřících!“"},{"number":16,"text":"A dědil Šalamoun po Davidovi a řekl: „Ó lidé, byli jsme naučeni výřečnosti ptactva, a byli jsme obdařeni (podílem) ze všech věcí: totoť zajisté jest milost zjevná.“"},{"number":17,"text":"I shromážděna byla kol Šalamouna vojska jeho, sestávající z Džinnů a lidí, jakož i ptactva a kráčela v oddílech"},{"number":18,"text":"až došla do údolí MRAVENCŮ: i řekl jeden mravenec: „Ó mravenci, vstupte do obydlí svých, aby nezdeptal vás dojista Šalamoun s vojsky svými, aniž by toho tušili.“"},{"number":19,"text":"A usmál se vesele Šalamoun nad řečí jeho a řekl: „Pane můj, ponukni mne, abych byl vděčným za dobrodiní tvé, kterým's požehnal mi a otci mému, a abych konal dobré skutky, v nichž měl bys zalíbení, a uveď mne z milosrdenství svého mezi služebníky svoje spravedlivé.“"},{"number":20,"text":"A přehlížel ptactvo a řekl: „Jak to přijde, že nevidím dudka? Což jest nepřítomen"},{"number":21,"text":"Dojista ztrestám jej trestem přísným, aneb dojista zabiji jej, leda že by předvedl mi zmocnění zjevné.“"},{"number":22,"text":"Však neomeškal se (dudek) na dlouho a přišel, řka: „Zvěděl jsem, co tys dosud nezvěděl: a přinesl jsem ti ze Saby novinu jistou"},{"number":23,"text":"V pravdě nalezl jsem tam ženu vládnoucí jim, obdařenou podílem ze všech věcí, majitelku trůnu velkého"},{"number":24,"text":"Shledal jsem, že ona i lid její klaní se slunci místo Bohu: neb Satan zkrášlil jim skutky jejich, a odvrátil je od stezky (pravé), takže nejsou (správně) vedeni"},{"number":25,"text":"takže neklaní se Bohu, jenž na světlo přivádí tajnosti nebes i země a ví, co skrýváte i co veřejně přiznáváte"},{"number":26,"text":"Bůh, není Boha kromě něho, jenž pánem jest trůnu velkého.“"},{"number":27,"text":"Řekl (Šalamoun): „Uvidíme, mluvil-lis pravdu, anebo byl's jedním z prolhaných"},{"number":28,"text":"Jdi s tímto listem mým a hoď jim jej dolů: pak odvrať se od nich a vyčkej, co odvětí.“"},{"number":29,"text":"Řekla (královna k předním lidu svého): „Pánové, byl mi hozen list vzácný"},{"number":30,"text":"Jestiť od Šalamouna a zní: ‚Ve jménu Boha, Milosrdného, Slitovného"},{"number":31,"text":"Nezdvihejte se proti mně, však přijďte ke mně, odevzdáni plně do vůle boží.‘“"},{"number":32,"text":"Řekla (dále): „Pánové, poraďte mi v mé věci: nerozhodnu ničeho ve věci, bez vašeho dosvědčení.“"},{"number":33,"text":"Řekli: „Myť zajisté jsme obdařeni silou a udatenstvím mocným: však rozhodnutí věci jest na tobě, i viz sama, jak rozkážeš.“"},{"number":34,"text":"Řekla: „Zajisté králové, když vstupují do města, ztropí spoušť v něm a činí nejmocnější lidu jeho nejbídnějšími: takto jednají"},{"number":35,"text":"Pročež pošlu k těmto lidem dary a uvidím, s čím navrátí se poslové.“"},{"number":36,"text":"A když přišel (posel) k Šalamounovi, řekl tento: „Vy tedy chcete rozhojniti mne ve jmění, když co Bůh dal mi lepší jest toho, co dal vám? Nicméně vy v darech svých shledáváte velkou radost"},{"number":37,"text":"Vrať se ke svým: myť pak dojista přijdeme na ně s vojsky, jimž nebudou moci postavit se na odpor a dojista vypudíme je ze země jejich zbědnělé a ponížené.“"},{"number":38,"text":"Řekl pak: „Pánové, který z vás přinese mi trůn její, dříve než lid její přijde ke mně, odevzdán do vůle boží?“"},{"number":39,"text":"Řekl 'Ifrít, jeden z Džinnů: „Já přinesu ti jej dříve, než zdvihneš se s místa svého: jáť jistě k tomu jsem dosti silný a spolehlivý.“"},{"number":40,"text":"Řekl ten, jenž měl znalost Knihy: „Já přinesu ti jej dříve, než v mrknutí setkají a rozevřou se víčka tvá.“ A když (Šalamoun) viděl trůn postavený před sebou, řekl: „Totoť jest z milosti Pána mého, aby vyzkoušel mne, jsem-li vděčný, aneb vzdorný: a kdo jest vděčný, jest jím ve prospěch vlastní duše. a kdo jest vzdorný — však Pán můj (dost) bohatý jest a štědrý!“"},{"number":41,"text":"Řekl (dále): „Učiň jí nepoznatelným trůn její: uvidíme, je-li na stezce (pravé), aneb jest z těch, kteří nejsou vedeni stezkou (pravou).“"},{"number":42,"text":"A když přišla (královna k němu) bylo jí řečeno: „Jest toto trůn tvůj?“ Řekla: „Vypadá jako on.“ Nám tedy dáno bylo vědění dříve, než jí a my patřili jsme k těm, kdož do vůle boží jsou odevzdáni"},{"number":43,"text":"Však odvrátilo ji od pravé cesty to, co uctívala na místě Boha, neboť byla z lidu nevěřícího"},{"number":44,"text":"Bylo jí řečeno: „Vejdi do paláce“ — a když viděla jej, domnívala se, že jest to jezero, i vykasala oděv na nohou svých. Řekl Šalamoun: „Jest to pouze palác vyložený křišťálem.“ Řekla: „Pane můj, křivdila jsem své vlastní duši: nyní pak jako Šalamoun, odevzdávám se do vůle Boha, Pána veškerenstva.“"},{"number":45,"text":"A (kdysi) poslali jsme ke kmeni Tsemúd bratra jejich Sáliha, (aby hlásal): „Uctívejte Boha“ — a tu rozdělili se na dva tábory navzájem si odporující"},{"number":46,"text":"Řekl Sálih: „Lide můj, proč uspěšujete na sebe (příchod) zlého, raději než dobrého? Proč neprosíte za odpuštění Boha, abyste možná došli slitování?“"},{"number":47,"text":"Řekli: „Ptakověštbou zkoumali jsme tebe, jakož i stoupence tvoje.“ Řekl: „Věštba osudu vašeho jest pouze u Boha: ano, vy jste lid, jenž má býti na zkoušku postaven.“"},{"number":48,"text":"A bylo ve městě devět lidí, již pohoršení páchali v zemi a nejednali spravedlivě"},{"number":49,"text":"Řekli: „Přisáhněte si navzájem při Bohu, že dojista přepadneme v noci jej a rodinu jeho a dojista pak řekneme mstiteli jeho: ‚Nebyli jsme svědky záhuby rodiny jeho a zajisté, že pravdu mluvíme.‘“"},{"number":50,"text":"A kuli lest, však i my kuli jsme lest, aniž by toho byli tušili"},{"number":51,"text":"a hle, jaký byl konec jejich, myť zahubili jsme je, jakož i lid jejich veškeren"},{"number":52,"text":"A domy jejich nyní zpustošeni jsou za to, že nespravedlivě jednali: zajisté, že v tomto znamení jest pro lid rozumný"},{"number":53,"text":"A zachránili jsme ty, kdož byli uvěřili a báli se Boha"},{"number":54,"text":"A (poslali jsme) Lota tehdy, když řekl lidu svému: „Zdaž páchati budete smilstvo sami k tomu přihlížejíce"},{"number":55,"text":"A vcházeti k mužům z vášně, raději než k ženám? Ano, sbor jste nevědomců!“"},{"number":56,"text":"Však odpovědi lidu jeho bylo jedině, že řekli: „Vyžeňte rod Lotův z města svého, neb zajisté jsou to lidé příliš mravopočestní.“"},{"number":57,"text":"I zachránili jsme jej a rodinu jeho, vyjma ženy jeho, jíž předurčili jsme, aby byla z omeškalých"},{"number":58,"text":"A dštili jsme na ně deštěm: a zlý byl to déšť pro (marně) varované"},{"number":59,"text":"Rci: „Chvála Bohu a pokoj služebníkům jeho, jež vyvolil si! Jest lepší Bůh, aneb to, co s ním spolčují"},{"number":60,"text":"Ten, jenž stvořil nebe i zemi a sesílá vám s nebe vodu — a jí dali jsme vzrůsti zahradám smavé krásy: vám pak není dáno, abyste vzrůsti dali stromům jejich! Jest tedy bůh nějaký s Bohem? A přece (tito) lidé dávají mu rovné"},{"number":61,"text":"Ten, jenž učinil zemi pevnou, a učinil ve středu jejím řeky, a na vrchu jejím temena hor: a učinil mezi oběma moři přehradu: jest tedy bůh nějaký s Bohem? A přece většina jich není si toho vědoma"},{"number":62,"text":"Ten, jenž vyslyší stísněného, když volá k němu, a odnímá protivenství a učiní vás nástupci na zemi: jest tedy bůh nějaký s Bohem? Jak málo o tom přemítáte"},{"number":63,"text":"Ten, jenž vede vás v temnotách souše a moře, a jenž posílá větry jako posly milosti své: jest tedy Bůh nějaký s Bohem? Bůh daleko povýšen jest nad to, co oni spolčují s ním"},{"number":64,"text":"Ten, jenž dává počátek stvoření a pak dává mu navrátiti se: a jenž živí vás z (oblasti) nebe i země: jest tedy bůh nějaký s Bohem?“ Rci: „Předveďte důkaz svůj, jste-li pravdomluvnými!“"},{"number":65,"text":"Rci: „Nikdo z těch, kdož na nebi jsou i na zemi, nezná věcí skrytých, vyjma Boha: a lidé nemají tušení, kdy vzkříšeni budou.“"},{"number":66,"text":"Ač mají jakés vědění o životě budoucím, přece jsou v pochybnostech o něm, přece vůči němu slepi jsou"},{"number":67,"text":"A říkají ti, kdož neuvěřili: „Zdaž až budeme my i otcové naši v prach obráceni, budeme (z hrobu) vyvedeni"},{"number":68,"text":"To již slíbeno bylo nám i otcům našim dříve: však toto jsou jen, báchorky (pokolení) předešlých.“"},{"number":69,"text":"Rci: „Cestujte zemí a vizte, jaký byl konec provinilců!“"},{"number":70,"text":"Však nermuť se nad nimi a nebuď stísněn ohledně lstí, jež kují"},{"number":71,"text":"A říkají: „Kdy naplní se tento slib, jste-li pravdomluvnými?“"},{"number":72,"text":"Rci: „Dost možná, že za zády vašimi jest (již) část z toho, co chcete uspíšiti.“"},{"number":73,"text":"A zajisté Pán tvůj jest pln milosti vůči lidem, však většina jich není vděčna"},{"number":74,"text":"A zajisté Pán tvůj ví, co v prsou svých skrývají i co veřejně doznávají"},{"number":75,"text":"A není tajemství na zemi a na zemi, jež nebylo by v Knize zjevné"},{"number":76,"text":"Zajisté pak tento Korán vykládá synům Israele většinu z toho, v čem míněním se rozcházejí"},{"number":77,"text":"a zajisté jest vedením a milosrdenstvím pro věřící"},{"number":78,"text":"Zajisté Pán tvůj rozsoudí mezi nimi moudrostí svou: a on mocný jest a vševědoucí"},{"number":79,"text":"I spoléhej na Boha, neboť tys v právu zjevném"},{"number":80,"text":"Nedokážeš, aby slyšeli mrtví, aniž aby slyšeli hluší volání, když obracejí se zády"},{"number":81,"text":"aniž dokážeš, abys vyvedl na cestu pravou slepé z bloudění jejich: ale dokážeš jen, aby slyšeli tě ti, kdož věří ve znamení naše, odevzdáni jsouce do vůle boží"},{"number":82,"text":"A když rozsudek bude blízek svému vykonání, dáme vystoupiti na ně zvířeti ze země, jež promluví na ně (takto): „Tito jsou lidé, kteří ve znamení naše nevěřili.“"},{"number":83,"text":"A (jednoho) dne shromáždíme od každého národa skupinu těch, kteří vylhanými nazývali znamení naše: a půjdou v oddílech"},{"number":84,"text":"až přijdou před Boha: i řekne: „Zdaž vylhanými nazývali jste znamení má, ač, nedovedli jste obsáhnouti jich věděním svým — aneb co vlastně činili jste?“"},{"number":85,"text":"I vykonán bude na nich rozsudek za nepravost jejich, aniž hlesnou"},{"number":86,"text":"Což neviděli, že učinili jsme noc pro to, aby odpočívali v ní a den, k vidění? Zajisté v tomto jest znamení pro lid věřící"},{"number":87,"text":"A v den, kdy zatroubeno bude na roh a hrůzou zachví se, cožkoliv na nebi jest a na zemi, vyjma toho, co Bůh zachce: a všichni přijdou k němu v ponížení"},{"number":88,"text":"a uvidíš hory, jež za nehybné měl's, any jdou kupředu chodem mračen: to dílo bude Boha, jenž (dokonale) upravuje všechny věci: onť zajisté dobře zpraven jest o tom, co činíte"},{"number":89,"text":"A kdokoliv přijde s dobrými skutky, odměněn bude nad jich zásluhu: a před hrůzou dne onoho budou bezpečni"},{"number":90,"text":"Však kdožkoliv přijde se skutky zlými, vrženi budou tvářemi svými v oheň. Zdaž odměněni budete jinak, než dle toho, co činili jste"},{"number":91,"text":"Nařízeno mi bylo jen, abych uctíval Pána této země, jenž posvětil ji a jemuž přináležejí všechny věci: a nařízeno bylo mi, abych byl jedním z odevzdaných do vůle boží"},{"number":92,"text":"a abych předříkával Korán. A kdokoli uveden bude na (pravou) cestu, bude uveden tam ke svému vlastnímu prospěchu a těm, kdož bloudí. rci: „Jáť jsem jen jedním z varovatelů.“"},{"number":93,"text":"A rci: „Chvála Bohu! Ukáže vám znamení svá a pak seznáte je! A Pán tvůj není lhostejným k tomu, co konáte.“"}]}