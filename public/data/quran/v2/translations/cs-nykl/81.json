{"number":81,"edition":"cs.nykl","ayahs":[{"number":1,"text":"Když slunce bude SLOŽENO"},{"number":2,"text":"a hvězdy budou padati"},{"number":3,"text":"a pohoří se hýbati"},{"number":4,"text":"a velbloudice budou opuštěny"},{"number":5,"text":"a divá zvěř bude shromážděna"},{"number":6,"text":"a moře budou varem vřít"},{"number":7,"text":"a duše (ke svým tělům) budou pojeny"},{"number":8,"text":"a (dcerka) za živa zahrabaná bude tázána"},{"number":9,"text":"pro jakou vinu byla zabita"},{"number":10,"text":"když listy (knih) budou rozbaleny"},{"number":11,"text":"a nebesa stranou stažena"},{"number":12,"text":"a pekla plamen rozdmýchán"},{"number":13,"text":"zahrada ráje pak přiblížena"},{"number":14,"text":"tu (každá) duše zví, co vykonala"},{"number":15,"text":"Aniž přisáhnout (nutno mi) při hvězdách zpátečných"},{"number":16,"text":"jež běží rychle a skrývají se"},{"number":17,"text":"aniž při noci, když temno nadchází"},{"number":18,"text":"anebo jitru, když dechu nabírá —"},{"number":19,"text":"že (Korán) jest rčením, jež pronesl posel vzácný"},{"number":20,"text":"mocný před Pánem trůnu, pevný"},{"number":21,"text":"jenž poslouchán jest a věrný"},{"number":22,"text":"Neníť soudruh váš Džinny posedlý"},{"number":23,"text":"nýbrž viděl jej na obzoru jasném"},{"number":24,"text":"aniž pro sebe chce podržeti věci skryté"},{"number":25,"text":"aniž slova opakuje, jež vyřkl Satan kamenovaný"},{"number":26,"text":"Kam tedy odcházíte"},{"number":27,"text":"(Korán) jest pouze Napomenutím veškerenstvu"},{"number":28,"text":"těm z vás, kdož přímou chtějí stezkou jít"},{"number":29,"text":"však nebudete toho chtít, leda by Bůh chtěl tomu, Pán světů veškerých"}]}