{"number":56,"edition":"cs.nykl","ayahs":[{"number":1,"text":"Když (nezvratná) udá se UDÁLOST"},{"number":2,"text":"nebude (duše), jež prohlašovala by udání se její za vylhané"},{"number":3,"text":"poníží, povýší"},{"number":4,"text":"když třásti se bude země třesením"},{"number":5,"text":"a řítiti se budou hory zřícením"},{"number":6,"text":"a obráceny budou v mušky rozptýlené"},{"number":7,"text":"a rozděleni budete ve druhů tré"},{"number":8,"text":"Ti, kdož na pravé budou straně — jak sťastni budou (ti na pravé straně)"},{"number":9,"text":"a ti, již na levé budou straně — jak nešťastni budou (ti na levé straně)"},{"number":10,"text":"A první zůstanou prvními"},{"number":11,"text":"a tito nejblíže budou Bohu"},{"number":12,"text":"v zahradách rozkoše"},{"number":13,"text":"zástup ze starých"},{"number":14,"text":"a málo z těch, po nich přislých"},{"number":15,"text":"bude na lůžkách vykládaných"},{"number":16,"text":"spočívat, jedni proti druhým"},{"number":17,"text":"Obcházeti je budou jinoši věčně mladí"},{"number":18,"text":"s poháry, konvicemi a číšemi jasného nápoje"},{"number":19,"text":"nerezbolí je hlava z něho, aniž opojeni budou"},{"number":20,"text":"A ovoce na výběr (dle chuti jich)"},{"number":21,"text":"a maso ptáků dle přání jich"},{"number":22,"text":"a děvy velkých zraků tmavých"},{"number":23,"text":"v podobě perel ukrytých"},{"number":24,"text":"odměnou to za skutky jich"},{"number":25,"text":"Nebudou slyšeti tam hovorů pustých, ani hříšných"},{"number":26,"text":"jen říkání: „Pokoj (vám), pokoj!“"},{"number":27,"text":"A ti, kdož budou na pravé straně — jak šťastni budou (ti na pravé straně)"},{"number":28,"text":"Mezi sidry bezostými"},{"number":29,"text":"a talhy plody pokrytými"},{"number":30,"text":"ve stínu rozlehlém"},{"number":31,"text":"u vody tekoucí"},{"number":32,"text":"u plodů přečetných"},{"number":33,"text":"nevyčerpatelných, nezapovězených"},{"number":34,"text":"na ložích pozdvižených"},{"number":35,"text":"(Děvy) ony stvořili jsme soustavou (zvláštní)"},{"number":36,"text":"a učinili jsme je pannami"},{"number":37,"text":"milými, rovnověkými"},{"number":38,"text":"pro ty, kdož na pravé budou straně"},{"number":39,"text":"(četný to) zástup ze starých"},{"number":40,"text":"a málo z těch, po nich přišlých"},{"number":41,"text":"Však ti, kdož na levé budou straně — jak nešťastni budou ti na levé straně"},{"number":42,"text":"Ve vichru žhavém a vodě vroucí"},{"number":43,"text":"a ve stínu smolného kouře"},{"number":44,"text":"ni chladném, ni příjemném"},{"number":45,"text":"Předtím žili životem bohatým"},{"number":46,"text":"a setrvávali v odporu velikém"},{"number":47,"text":"a říkali: „Zdaž až zemřeme"},{"number":48,"text":"změněni v prach a kosti, vzkříšeni budeme"},{"number":49,"text":"Jakož i otcové naši předešlí?“ Rci: „Zajisté staří i po nich přišlí"},{"number":50,"text":"shromázděni budou k určené schůzce dne známého"},{"number":51,"text":"pak vy, zbloudilci a popíratelé"},{"number":52,"text":"jistotně jísti budete ze Zaqqúmu"},{"number":53,"text":"a naplníte z něho břicha (svá)"},{"number":54,"text":"pak na to pít budete vodu vařící"},{"number":55,"text":"a pít budete pitím žíznivce"},{"number":56,"text":"totoť hod jejich bude v den poslední"},{"number":57,"text":"My stvořili jsme vás: proč víry nepřikládáte"},{"number":58,"text":"Co míníte ? To, co vyměšujete"},{"number":59,"text":"zdaž vy jste stvořili, či my jsme toho Stvořitelem"},{"number":60,"text":"My ustanovili jsme mezi vámi smrt: i není, kdož předešel by nás"},{"number":61,"text":"v tom, abychom zaměnili vás vám podobnými, neb sestavili vás v čem nevíte"},{"number":62,"text":"Přece znáte stvoření prvé, proč tedy nejste toho pamětlivi"},{"number":63,"text":"Co míníte? To, co obděláváte"},{"number":64,"text":"zdaž vy to oséváte, anebo my jsme osévatelem"},{"number":65,"text":"Kdybychom chtěli, mohli bychom učiniti z toho suchou slámu, takže nepřestali byste se diviti"},{"number":66,"text":"„Zadlužili jsme se"},{"number":67,"text":"a nyní zapovězeno jest nám (kliditi)?“"},{"number":68,"text":"Co míníte o vodě, již pijete"},{"number":69,"text":"Zdaž vy seslali jste ji s mračen, anebo my ji sesíláme"},{"number":70,"text":"Kdybychom chtěli, učinili bychom ji hořkou: což nebudete vděčni"},{"number":71,"text":"Co míníte o ohni, jejž třením vzbuzujete"},{"number":72,"text":"Zdaž vy stvořili jste strom, (jenž dřevo vám k tomu dává), anebo my jej stvořili"},{"number":73,"text":"My učinili jsme jej připomenutím a užitečností poutníkům v poušti"},{"number":74,"text":"Pročež vyvyšuj v chvále jméno Pána svého mocného"},{"number":75,"text":"A nepřisáhnu při západech hvězd"},{"number":76,"text":"— a toť zajisté přísaha jest, kdybyste věděli, velká —"},{"number":77,"text":"že Korán jest tento jistě ctný"},{"number":78,"text":"ve knize skryté (napsaný)"},{"number":79,"text":"jejž pouze očištění nechť se dotýkají"},{"number":80,"text":"Seslání jest to od Pána světů"},{"number":81,"text":"zdaž tímto hovorem opovrhnete"},{"number":82,"text":"a učiníte svou potravou nazývání (jej) vylhaným"},{"number":83,"text":"Proč tedy, když hrdla dostoupí"},{"number":84,"text":"a vy v té chvíli hledíte"},{"number":85,"text":"však my bližší jsme vás, ač vy nás nevidíte: —"},{"number":86,"text":"a netřeba-li vám účtu skládati, (jak tvrdíte)"},{"number":87,"text":"navraťte duši jeho (do těla), jste-li pravdomluvnými"},{"number":88,"text":"Však byl-li by jedním z nejblíže k Bohu stojících"},{"number":89,"text":"odpočinek a radost bude míti a zahrady rozkoše"},{"number":90,"text":"A byl-li by z těch, kdož na pravé budou straně (uslyší)"},{"number":91,"text":"„Pokoj budiž s tebou“ od těch, kdož na pravé budou straně"},{"number":92,"text":"A byl-li by z těch, kdož proroky lháři nazývali, jedním ze zbloudilců"},{"number":93,"text":"hod jeho bude z vody vařící"},{"number":94,"text":"a sžíhání ohněm pekelným"},{"number":95,"text":"Totoť zajisté jest pravda jistotná"},{"number":96,"text":"pročež vyvyšuj v chvále jméno Pána svého mocného"}]}