{"number":69,"edition":"cs.nykl","ayahs":[{"number":1,"text":"NEVYHNUTELNÁ"},{"number":2,"text":"Co jest nevyhnutelná"},{"number":3,"text":"A co objasní ti, co jest nevyhnutelná"},{"number":4,"text":"Vylhaným nazvaly (kmeny) Tsemmúd i ‘Ád úder (rozhodný)"},{"number":5,"text":"A pokud se týče (kmene) Tsemúd, zahlazeni byli ranou hřmějící"},{"number":6,"text":"a pokud se týče kmene ‘Ád, zahlazeni byli vichrem bouřným, běsnícím"},{"number":7,"text":"(Bůh) podřídil si jej proti nim po sedm nocí a osm dní po sobě následujících: tehdy byl bys viděl lid jeho k zemi sražený, jako by byli pni datlovníků vykotlamými"},{"number":8,"text":"Zdaž pak viděl's, že někdo z nich zbyl"},{"number":9,"text":"Farao, a kdož byli před ním a města vyvrácená - též hříchu se dopustili"},{"number":10,"text":"neb neposlušni byli proroka Pána svého i postihl je trestem zúročeným"},{"number":11,"text":"Zajisté, když voda vše zaplavila, nesli jsme vás v (lodi) plující"},{"number":12,"text":"abychom učinili vám ji upomínkou a aby chovalo ji (ucho) pozorné"},{"number":13,"text":"Až zatroubeno bude na roh jedním troubením"},{"number":14,"text":"a vznesena bude země i hory a (obé) zhrouceno jedním zhroucením"},{"number":15,"text":"v den onen pak udá se událost nezvratná"},{"number":16,"text":"i rozštěpí se nebe, neb den ten bude mizivým"},{"number":17,"text":"andělé budou po stranách jeho; a ponese osm jich trůn Pána tvého v den onen nad sebou"},{"number":18,"text":"V den onen předvedeni budete (před Boha) a nic skryto nebude z vašich (skutků) skrytých"},{"number":19,"text":"A pokud se týče toho; jemuž dána bude Kniha jeho do pravice, řekne: „Zde čtěte v Knize mé"},{"number":20,"text":"Jáť vždy jsem myslil, že (jednou) setkám se s účtem svým.“"},{"number":21,"text":"Tenť nalezne se v žití příjemném"},{"number":22,"text":"v zahradě zvýšené"},{"number":23,"text":"jejíž plody blízky budou"},{"number":24,"text":"„Jezte a pijte ve zdraví v odměnu za to, co předeslali jste ve dnech minulých!“"},{"number":25,"text":"A pokud se týče toho, jemuž dána bude kniha jeho do levice, řekne: „Kéž by nikdy nebyla mi bývala dána kniha moje"},{"number":26,"text":"a nikdy nebyl bych zvěděl, jak stojí si účet můj"},{"number":27,"text":"Kéž (smrt) byla by ukončila (žití moje)"},{"number":28,"text":"Nic platno není mi jmění moje"},{"number":29,"text":"Odplata ode mne moc moje.“"},{"number":30,"text":"„Chopte se ho a řetězy svažte"},{"number":31,"text":"pak v ohni (pekelném) jej připékejte"},{"number":32,"text":"pak v řetězy sedmdesát loket zdélí jej navlékněte"},{"number":33,"text":"neb nebyl věřil v Boha mocného"},{"number":34,"text":"aniž krmiti snažil se nuzného"},{"number":35,"text":"Pročež nemá zde dnes přítele vřelého"},{"number":36,"text":"aniž pokrmu, vyjma hnisu smrdutého"},{"number":37,"text":"z nějž požívati budou pouze hříšníci.“"},{"number":38,"text":"Nebudu přisahati při tom, co vidíte"},{"number":39,"text":"anebo tom, co nevidíte"},{"number":40,"text":"že toto zajisté jest řeč proroka vzácného"},{"number":41,"text":"a nikoli řeč básníka: jak málo věříte"},{"number":42,"text":"A není to řeč hadače: jak málo na to pamatujete"},{"number":43,"text":"Seslání (jest to) od Pána světů veškerých"},{"number":44,"text":"A kdyby byl sám býval vyřkl jako naše některé z těchto vyřčení"},{"number":45,"text":"byli bychom chopili se jeho pravice"},{"number":46,"text":"a jistě prořízli mu žílu hrdelní"},{"number":47,"text":"a proti nám nikdo z vás by jej nebyl uchránil"},{"number":48,"text":"Korán pak v pravdě jest upomínka bohabojným"},{"number":49,"text":"dobře pak víme, že mezi vámi jsou, kdož vylhanými (jej) zvou"},{"number":50,"text":"On zajisté jest smutkem pro nevěřící"},{"number":51,"text":"neb zajisté pravdou jest jistotnou"},{"number":52,"text":"Pročež pěj chválu jména Pána svého mocného"}]}