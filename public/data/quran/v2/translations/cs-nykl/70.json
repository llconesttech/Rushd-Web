{"number":70,"edition":"cs.nykl","ayahs":[{"number":1,"text":"Žádal žadatel, by náhlý trest"},{"number":2,"text":"na nevěřící paď: nikdo (pak) nezbrání"},{"number":3,"text":"(seslání) jeho Bohem, Pánem STUPÁTEK"},{"number":4,"text":"(po nichž) stoupají andělé a duch vzhůru k němu v průběhu dne, jehož délka jest padesát tisíc let"},{"number":5,"text":"Pročež vyčkej s trpělivostí krásnou"},{"number":6,"text":"oni vidí den onen daleký"},{"number":7,"text":"však my vidíme jej blízkým"},{"number":8,"text":"v den, kdy nebe bude jak mosaz roztavená"},{"number":9,"text":"a hory budou jak vločky vlny (rudé)"},{"number":10,"text":"kdy nebude dotazovati se přítel vřelý přítele"},{"number":11,"text":"ač hledět budou jeden na druhého. Rád by provinilec v den onen vykoupil se z trestu dětmi svými"},{"number":12,"text":"a družkou svou, a bratrem svým"},{"number":13,"text":"a příbuznými, již chrání ho"},{"number":14,"text":"a obyvateli země všechněmi, kdyby pak spasilo jej to"},{"number":15,"text":"Však nikoliv! Neb výheň"},{"number":16,"text":"chopivši (je) za lebku"},{"number":17,"text":"zvát bude ty, kdož zády obrátili se a odcházeli"},{"number":18,"text":"a (statky) hromadili a schraňovali"},{"number":19,"text":"Zajisť člověk stvořen byl prchlým"},{"number":20,"text":"když zlo dotkne se jej, jest rozčilen"},{"number":21,"text":"a když dobro se jej dotkne, zpupným jest"},{"number":22,"text":"vyjma těch, kdož modlí se"},{"number":23,"text":"kdož v modlitbě své stálí jsou"},{"number":24,"text":"a v nichž jmění vždy jest podíl určený"},{"number":25,"text":"pro prosícího a pro odvrženého"},{"number":26,"text":"a kdož věří v den poslední"},{"number":27,"text":"a kdož před trestem Pána svého bázní chvějí se"},{"number":28,"text":"neb není, kdo před trestem Pána jejich byl by bezpečen —"},{"number":29,"text":"a kdož pohlavní údy své ostříhají"},{"number":30,"text":"vyjma s manželkami svými a otrokyněmi: (pak) zajisté viny nemají"},{"number":31,"text":"a kdo žádost svou nese dále toho, ti přestupníky jsou; —"},{"number":32,"text":"a kdož věci svěřené jim, jakož i závazky své věrně zachovávají"},{"number":33,"text":"a kdož při svědectví svém pevně stojí"},{"number":34,"text":"a kdož (dobu) modliteb svých pevně ostříhají"},{"number":35,"text":"tito v zahradách (ráje) budou poctěni"},{"number":36,"text":"Co stalo se tedy oněm, kdož neuvěřili, že horempádem běží před tebou"},{"number":37,"text":"z prava i z leva shluknuti"},{"number":38,"text":"Snad přeje si jedenkaždý z nich, aby uveden byl do zahrad rozkoše"},{"number":39,"text":"Nikoliv. My stvořili jsme je, z čeho dobře vědí"},{"number":40,"text":"Není třeba mi přisáhnout při Pánu východů a západů, že máme moc"},{"number":41,"text":"abychom zaměnili je lepšími jich: v tom předejíti se nedáme"},{"number":42,"text":"Pročež nech je, ať baví se, a hrají si, až potkají den svůj, jenž jest jim slibován"},{"number":43,"text":"den, kdy vyběhnou z hrobů svých ve spěchu, jako by pod prapory se hrnuli"},{"number":44,"text":"se zrakem sklopeným, hanou pokryti. Toto jest den, jenž byl jim slibován"}]}