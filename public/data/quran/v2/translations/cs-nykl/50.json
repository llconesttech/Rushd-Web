{"number":50,"edition":"cs.nykl","ayahs":[{"number":1,"text":"QÁF. Při Koránu vznešeném"},{"number":2,"text":"Naopak, diví se, že přišel jim varovatel ze středu jejich; i říkají nevěřící; „Totoť věc jest divná"},{"number":3,"text":"Že když zemřeme a budeme v prach obráceni? — To věru návrat jest z daleka!“"},{"number":4,"text":"My (dobře) víme, kolik pohltila jich země, neb u nás jest Kniha, (vše) uschovávající"},{"number":5,"text":"Naopak, lží nazvali pravdu, když přišla jim: i v postavení jsou spleteném"},{"number":6,"text":"Což nepohlédli k nebesům nad sebou, aby viděli, jak vybudovali jsme je a zkrášlili tak, že není skulin v nich"},{"number":7,"text":"A zemi rozprostřeli jsme a rozházeli po ní temena hor; a dali vzrůsti na ní všeho druhu (rostlin) rozkošných"},{"number":8,"text":"k nahlédnutí a napomenuti všem služebníkům kajícným"},{"number":9,"text":"A seslali jsme s nebe vodu požehnanou, jíž vzrůsti dáváme zahradám a zrní obilnému"},{"number":10,"text":"a datlovníkům vysokým s vrcholy obtěžkanými"},{"number":11,"text":"k výživě služebníkům našim a vodou oživujeme zemi zmrtvělou. Takové bude i z mrtvých vzkříšení"},{"number":12,"text":"Před nimi již lháři zvali proroky: lid Noemův a obyvatelé Ar-Rassu a (kmen) Tsemúd"},{"number":13,"text":"a (kmen) 'Ád a Farao a bratří Lotovi"},{"number":14,"text":"a obyvatelé hvozdu a lid Tubba; ti všichni lháři nazvali proroky i uskutečnil se (nad nimi) trest slíbený"},{"number":15,"text":"Což znaveni jsme prvním stvořením? Naopak: ale oni přec jsou v pochybách ohledně stvoření nového"},{"number":16,"text":"My stvořili jsme člověka a víme, co našeptává mu duše jeho: a my bližšími jsme mu žíly hrdelné"},{"number":17,"text":"Když přijímati budou oba přijímači (výpovědi), jeden z prava, druhý z leva sedící"},{"number":18,"text":"nepronese slova, aniž by pozorovatel vedle něho nebyl pohotově (je zapsati)"},{"number":19,"text":"A přijde (naň) mrákota smrti skutečné: „Toto jest, čemu chtěl ses vyhnouti!“"},{"number":20,"text":"A zatroubeno bude v roh: totoť jest den trestu slíbený"},{"number":21,"text":"I přijde jedna každá duše: s každou pak honec a svědek její"},{"number":22,"text":"„Žil's v lhostejnosti k tomuto dnu: nuž, sejmuli jsme ti clonu a zrak tvůj dnes ostrý jest!“"},{"number":23,"text":"A řekne druh jeho věrný: „Toto jest co mám (pro tebe) připraveno.“"},{"number":24,"text":"„Uvrcte, vy dva, v peklo všechny nevěrce vzdorovité"},{"number":25,"text":"zabraňovače dobra, přestupníky, pochybovače"},{"number":26,"text":"kteří stavěli vedle Boha bohy druhé: uvrcte je v trest přísný!“"},{"number":27,"text":"Řekne druh jeho věrný: „Pane náš, jáť nesváděl jsem jej, nýbrž on (sám) byl v bloudění dálném.“"},{"number":28,"text":"(Řekne Bůh): „Neveďte sporu přede mnou: dal jsem vám již před tím slib výhrůžný"},{"number":29,"text":"nemění se pak slovo mé: a nejsem utiskovatelem služebníků svých.“"},{"number":30,"text":"V den ten řekneme peklu: „Zdaž naplněno jsi?“ a řekne: „Jest (ještě) více jich?“"},{"number":31,"text":"Přiblížena pak bude k bohabojným zahrada (ráje) nedaleká"},{"number":32,"text":"„Totoť jest, co slíbeno bylo vám, všem kajícným a (zákony) zachovávajícím"},{"number":33,"text":"těm, kdož báli se milosrdného v skrytosti a přicházejí se srdcem kajícným"},{"number":34,"text":"Vstupte do ní v pokoji: tentoť jest věčnosti den.“"},{"number":35,"text":"V ní budou míti, cožkoliv chtíti budou a u nás bude (toho) rozhojnění"},{"number":36,"text":"A kolik zahladili jsme před nimi pokolení, jež mocnejší jich byla silou: a prohledejte zemi, je-li v ní před námi útočiště"},{"number":37,"text":"Zajisté v tomto jest napomenutí tomu, jenž má srdce a popřává sluchu a (sám) jest svědkem"},{"number":38,"text":"Stvořili jsme pak nebesa i zemi a vše, což mezi oběma jest v šesti dnech a nedotkla se nás únava"},{"number":39,"text":"Trpělivě snášej tedy, co říkají a vyvyšuj Pána svého ve chvále jeho před slunce východem a západem"},{"number":40,"text":"A za noci též chval jej a v posledních dvou na tvář padnutích"},{"number":41,"text":"A přislouchej ke dnu, kdy zavolá provolavatel z místa blízkého"},{"number":42,"text":"V den, kdy zaslechnou zavřesknutí v pravdě, toť den bude vystoupení (z hrobů)"},{"number":43,"text":"Myť zajisté křísíme i umrtvujeme a k nám vede (cesta) návratu"},{"number":44,"text":"V den, kdy rozpoltí se země nad nimi — toť shromáždění bude pro nás snadné"},{"number":45,"text":"My nejlépe víme, co říkají a ty nejsi nad nimi násilníkem. Tudíž napomínej Koránem ty, kdož bojí se výhrůžných slibů mých"}]}