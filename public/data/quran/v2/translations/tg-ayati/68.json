{"number":68,"edition":"tg.ayati","ayahs":[{"number":1,"text":"Нун, савганд ба қалам ва он чӣ менависанд"},{"number":2,"text":"ки ту ба фазли Парвардигорат девона нестӣ"},{"number":3,"text":"ва турост мукофоте бепоён"},{"number":4,"text":"ва турост хулқе азим"},{"number":5,"text":"Ба зудӣ ту бубинӣ ва онҳо низ бубинанд"},{"number":6,"text":"ки девонагӣ дар кадом як аз шумост"},{"number":7,"text":"Албатта Парвардигори ту беҳтар медонад чӣ касе аз тариқи Ӯ гумроҳ гашта, ва Ӯ ба роҳёфтагон донотар аст"},{"number":8,"text":"Пас ба такзибкунандагон (дурӯғ шуморандагон) итоъат макун"},{"number":9,"text":"Дӯст доранд, ки нармӣ кунӣ, то нармӣ кунанд"},{"number":10,"text":"Ба ҳар фурӯмояе (пасте), ки бисёр: савганд мехӯрад пайравӣ макун"},{"number":11,"text":"айбҷӯе, ки барои суханчинӣ ин ҷову он ҷо меравад"},{"number":12,"text":"боздоранда аз хайр, аз ҳад гузаранда, гуноҳкор"},{"number":13,"text":"дағалмарде, ношинохтанасаб"},{"number":14,"text":"ба он ҷиҳат, ки соҳиби молу фарзанд аст"},{"number":15,"text":"Чун оёти Мо бар ӯ хонда шавад, гӯяд: «Афсонаҳои пешиниён аст»"},{"number":16,"text":"Ба зудӣ бар биниаш доғ гузорем"},{"number":17,"text":"Мо онҳоро озмудем, чунон ки соҳибони он бустонҳоро озмудем. Он гоҳ., ки қасам хӯрданд, ки фардо бомдод меваҳоро хоҳанд чид"},{"number":18,"text":"Ва иншооллоҳ нагуфтанд"},{"number":19,"text":"Пас шабҳангом, ки ба хоб буданд, офате аз осмон омад"},{"number":20,"text":"ва бӯстонҳо сиёҳ шуд"},{"number":21,"text":"Ва саҳаргоҳон якдигарро нидо доданд"},{"number":22,"text":"«Агар мехоҳед, мева бичинед, бомдодон ба киштзори худ биравед!»"},{"number":23,"text":"Ба роҳ афтоданд ва оҳиста мегуфтанд"},{"number":24,"text":"ки имрӯз набояд бенавое ба бӯстони шумо дарояд"},{"number":25,"text":"Субҳгоҳон ба ин ният, ки метавонанд бенаворо манъ кунанд, берун шуданд"},{"number":26,"text":"Чун бӯстонҳои худро диданд, гуфтанд: «Роҳро гум кардаем"},{"number":27,"text":"На, мо аз ҳосил маҳрум шудаем»"},{"number":28,"text":"Некмардашон гуфт: «Шуморо нагуфгам, чаро Худоро тасбеҳ намегӯед?»"},{"number":29,"text":"Гуфтанд,: «Пок аст Парвардигори мо, мо ситамкор будем»"},{"number":30,"text":"Пас забон ба маломати якдигар кушуданд"},{"number":31,"text":"Гуфтанд: «Вой бар мо, мо мардуме саркаш будаем"},{"number":32,"text":"бошад, ки Парвардигори 'мо дар иваз чизе беҳтар аз он моро диҳад, Мо ба Парвардигори худ рӯй овардаем!»"},{"number":33,"text":"Инчунин аст азоб! Ва агар бидонанд, азоби охират бузургтар аст"},{"number":34,"text":"Барои парҳезгорон дар назди Парвардигорашон бӯстонҳоест пурнеъмат"},{"number":35,"text":"Оё бо таслимшудагон чун ба гунаҳкорон рафтор мекунем"},{"number":36,"text":"Шуморо чӣ мешавад? Чӣ тавр доварӣ мекунед"},{"number":37,"text":"Оё шуморо китобест, ки аз он мехонед"},{"number":38,"text":"Ва ҳар чӣ ихтиёр кунед, дар он ҳаст"},{"number":39,"text":"Ё бо Мо паймоне, ки то рӯзи қиёмат кашад, бастаед, ки ба ҳар чӣ ҳукм кунед, ҳаққи шумо бошад"},{"number":40,"text":"Аз онҳо бипурс, кадом якашон зомини чунин паймонест"},{"number":41,"text":"Ё онҳоро шариконест? Агар рост мегӯянд, шарикони худро биёваранд"},{"number":42,"text":"Рӯзе, ки он воқеъаи азим рӯй диҳад ва онҳоро ба саҷда даъваткунанд, вале натавонанд"},{"number":43,"text":"Ваҳшат дар чашмонашон пайдост, хори бар онҳо ғолиб шудааст, пеш аз ин низ онҳоро дар айни тандуруст ба саҷда даъват карда буданд"},{"number":44,"text":"Пас Маро ба онҳо, ки ин суханро дурӯғ мебароранд вогузор, то андак-андак,: чунон ки дарнаёбанд, ба азоб гиремашон"},{"number":45,"text":"ва ба онҳо мӯҳлат диҳам. Албатта макри Ман макре устувор аст"},{"number":46,"text":"Ё аз онон музде талабидаӣ ва акнун аз адои он дар ранҷанд"},{"number":47,"text":"Ё илми ғайб медонанд ва онҳо, менависанд"},{"number":48,"text":"Дар баробари фармони Парвардигорат собир бош ва чун соҳиби моҳӣ мабош, ки бо диле пурандӯҳ нидо дардод"},{"number":49,"text":"Агар неъмати Парвардигораш набуд, дар айни бадҳолӣ ба саҳрое беобу гиёҳ меафтод"},{"number":50,"text":"Пас Парвардигораш ӯро ихтиёр кард ва дар зумраи солеҳонаш даровард"},{"number":51,"text":"Ва кофирон чун Қуръонро шуниданд, наздик буд, ки туро, бо чашмони худ билағжонанд ва мегӯянд, ки ӯ девона аст"},{"number":52,"text":"ва ҳол он ки Қуръон барои ҷаҳониён фақат панде аст"}]}