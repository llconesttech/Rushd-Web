{"number":52,"edition":"tg.ayati","ayahs":[{"number":1,"text":"Қасам ба кӯҳи Тур"},{"number":2,"text":"ва қасам ба китоби навишташуда"},{"number":3,"text":"дар сафҳае кушода (Қуръон)"},{"number":4,"text":"ва қасам ба байтулмаъмур"},{"number":5,"text":"ва қасам ба ин, сақфи барафрошта (осмон)"},{"number":6,"text":"ва қасам ба дарёи моломол, (пур)"},{"number":7,"text":"ки азоби Парвардигорат воқеъ шуданист"},{"number":8,"text":"Ва онро дафъкунандае нест"},{"number":9,"text":"Рӯзе, ки осмон сахт бичархад"},{"number":10,"text":"ва кӯҳҳо ба шитоб равон шаванд"},{"number":11,"text":"пас дар он рӯз вой бар дурӯғбарорандагон"},{"number":12,"text":"онон, ки саргарми кордон ботили худанд"},{"number":13,"text":"Рӯзе, ки онҳоро ба қаҳр ба ҷониби ҷаҳаннам кашанд"},{"number":14,"text":"Ин аст он оташе, ки дурӯғаш мешумурдед"},{"number":15,"text":"Оё ин ҷодуст ё шумо намебинед"},{"number":16,"text":"Ба оташ дароед. Хоҳ бар он сабр кунед ё сабр накунад, фарқе накунад. Шуморо дар баробари корҳое, ки мекардаед, ҷазо медиҳанд"},{"number":17,"text":"Парҳезгорон дар биҳиштҳо ва неъматанд"},{"number":18,"text":"Аз он чӣ Парвардигорашон ба онҳо додааст, шодмонанд ва Худо онҳоро аз азоби ҷаҳаннам нигаҳ доштааст"},{"number":19,"text":"Ба музди корҳое, ки кардаед, бихӯреду биёшомед. Гувороятон бод"},{"number":20,"text":"Бар он тахтҳои канори ҳам чида такя мезананд. Ҳуриёнро ҳамсарашон мегардонем"},{"number":21,"text":"Касоне, ки худ имон оварданд ва фарзандонашон дар имон пайравияшон карданд. Фарзандонашонро бо онҳо якҷоя мекунем ва аз музди амалашон ҳеҷ кам намекунем, ки дар касе дар гарави кори худ аст"},{"number":22,"text":"Ва пайваста аз ҳар гуна, ки бихоҳанд, меваву гӯшт атояшон мекунем"},{"number":23,"text":"Дар он ҷо ҷоми май диҳанд ва ҷоми май ситонанд, ки дар он на сухани беҳуда бошад ва на гуноҳ кардан"},{"number":24,"text":"Ғуломонашон чун марвориди пинҳон дар садаф ба гирдашон мечарханд"},{"number":25,"text":"Пурсишкунон рӯй ба якдигар мекунанд"},{"number":26,"text":"Мегӯянд: «Пеш аз ин дар миёни касонамон танҳо мо аз Худо метарсидем"},{"number":27,"text":"Пас Худо бар мо миннат ниҳод ва моро аз азоби самум нигаҳ дошт"},{"number":28,"text":"Мо пеш аз ин Ӯро (бо дуъову илтиҷо) мехондем, ки Ӯ эҳсонкунандаву меҳрубон аст!»"},{"number":29,"text":"Пандашон деҳ, ки ту ба баракати неъмати Парвардигорат на коҳин (ҷодугар) ҳастиву на маҷнун"},{"number":30,"text":"Ё мегӯянд: «Шоиресту мо барои вай мунтазири ҳаводиси рӯзгорем». (ки шояд бимирад)"},{"number":31,"text":"Бигӯ: «Шумо мунтазир бимонед, ки ман низ бо шумо интизор мекашам»"},{"number":32,"text":"Оё ононро рӯъёҳояшон (хобҳояшон) ба ин пиндорҳо кашонида ё худ, мардуме саркаш ҳастанд"},{"number":33,"text":"Ё мегӯянд: «Қуръонро худ сохтааст!» На, онҳо имон намеоваранд"},{"number":34,"text":"Агар рост мегӯянд, сухане монанди он биёваранд"},{"number":35,"text":"Оё бе ҳеҷ холиқе офарида шуданд, ё худ холиқи худанд"},{"number":36,"text":"Ё осмонҳову заминро ҳал кардаанд? На, ба яқин нарасидаанд"},{"number":37,"text":"Ё хазинаҳои Парвардигорат назди онҳост? Ё бар чизе тасаллут ёфтаанд? (ҳукумат ёфтаанд)"},{"number":38,"text":"Ё нардбоне доранд, ки аз он боло мераванд ва гӯш меандозанд? Пас он касе, ки гӯш андохта бошад, ҳуҷҷате ошкор биёварад"},{"number":39,"text":"Ё худовандро духтарон асту шуморо писарон"},{"number":40,"text":"Ё аз онҳо музде металабӣ ва пардохти музд бар онҳо душвор аст"},{"number":41,"text":"Ё илми ғайб медонанду менависанд"},{"number":42,"text":"Ё мехоҳанд ҳилае кунанд? Аммо кофирон худ ба ҳила гирифторанд"},{"number":43,"text":"ё онҳоро худоест ғайри Худои якто? Пок аст Худои якто аз ҳар чӣ шарикаш месозанд"},{"number":44,"text":"Агар бингаранд, ки қитъае аз осмон фурӯ меафтад, мегӯянд: «Абрест мутароким (қабат-қабат ҷамъшуда)»"},{"number":45,"text":"Пас онҳоро вогузор, то рӯзеро, ки дар оя ба ҳалокат мерасанд, бингаранд"},{"number":46,"text":"рӯзе, ки макрашон ҳеҷ ба ҳолашон фоидае накунад ва кас ба ёрияшон барнахезад"},{"number":47,"text":"Барои касоне, ки зулм мекунанд, боз ҳам азобест ғайри ин азоб, вале бештаринашон намедонанд"},{"number":48,"text":"Дар баробари фармони Парвардигорат босабр бош, ки ту таҳти назари Моӣ! Ва ҳангоме ки бархостӣ, ба ситоиши Парвардигорат тасбеҳ гӯй"},{"number":49,"text":"Ва тасбҳ гӯй дар қисме аз шаб ва ба ҳангоми нопадид шудани ситорагон"}]}