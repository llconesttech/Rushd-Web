{"number":44,"edition":"tg.ayati","ayahs":[{"number":1,"text":"Ҳо, мим"},{"number":2,"text":"Савганд ба ин китоби равшангар"},{"number":3,"text":"Мо онро дар шаби мубораке нозил кардем. Мо бимдиҳанда будаем"},{"number":4,"text":"Дар он шаб ҳар фармоне мувофиқи ҳикмат содир мешавад"},{"number":5,"text":"фармоне аз ҷониби Мо. Ва фиристандаи он будаем"},{"number":6,"text":"Раҳматест аз ҷониби Парвардигорат ва албатта Ӯст шунавову доно"},{"number":7,"text":"Парвардигори осмонҳову замин ва он чӣ миёни ин ду аст, агар шумо яқинкунандаед"},{"number":8,"text":"Нест Худое ғайри Ӯ. Зннда мекунаду мемиронад. Парвардигори шумову Парвардигори падарони пешини шумост"},{"number":9,"text":"На, онҳо ҳамчунон ба шакки худ дилхушанд"},{"number":10,"text":"Пас мунтазири рӯзе бош, ки осмон ба ошкоро дуд биёварад"},{"number":11,"text":"Ва он дуд ҳамаи мардумро дар худ фурӯ гирад. Ва ин азобест дардовар"},{"number":12,"text":"«Эй Парвардигори мо, ин азобро аз мо дур гардон, ки мо имон овардаем»"},{"number":13,"text":"Куҷо панд мегиранд? Ҳол он ки чун паёмбари равшангар бар онҳо фиристода шуд"},{"number":14,"text":"аз ӯ рӯйгардон шуданд ва гуфтанд: «Девонаест таълимёфта!»"},{"number":15,"text":"Азобро андаке бармедорем ва шумо боз ба дини худ бозмегардед"},{"number":16,"text":"Рӯзе онҳоро ба савлате (ҳамлае) сахт фурӯ гирем, ки Мо интиқомгирандаем"},{"number":17,"text":"Пеш аз онҳо қавми Фиръавнро озмудем ва паёмбаре бузургвор наздашон омад"},{"number":18,"text":"«ки бандагони Худоро ба ман таслим кунед, ки ман паёмбаре аминам"},{"number":19,"text":"Ва низ бар Худо саркашӣ макунед, ки ман бо ҳуҷҷате равшан назди шумо омадаам"},{"number":20,"text":"Ва агар бихоҳед бар ман санг бизанед, ман ба Парвардигори худ ва Парвардигори шумо паноҳ мебарам"},{"number":21,"text":"ва агар ба ман имон намеоварад, аз ман канор гиред»"},{"number":22,"text":"Пас Парвардигорашро дуо кард, ки инҳо мардуме муҷриманд (гунаҳгоранд)"},{"number":23,"text":"Бандагони Маро шабҳангом равона кун, то аз паи шумо биёянд"},{"number":24,"text":"Дарёро ором пушти сар гузор, ки он лашкар ғарқшудагонанд"},{"number":25,"text":"Баъд аз худ чӣ боғҳову чашмасорҳо бар ҷой гузоштанд"},{"number":26,"text":"ва киштзорҳову хонаҳои некӯ"},{"number":27,"text":"ва неъмате, ки дар он ғарқи шодмонӣ буданд"},{"number":28,"text":"Ҳамчунин шуд ва Мо он неъматҳоро ба мардуме дигар мерос гузоштем"},{"number":29,"text":"На осмон бар онҳо гирист ва на замин ва на ба онҳо мӯҳлат дода шуд"},{"number":30,"text":"Ва мо банӣ-Исроилро аз он азоби хоркунанда халос кардем"},{"number":31,"text":"аз азоби Фиръавни саркаши аз ҳад гузаранда"},{"number":32,"text":"ва аз рӯи илм бар аҳли ҷаҳонашон баргузидем"},{"number":33,"text":"Ва оёте ба онҳо ато кардем, ки дар он имтиҳоне ошкор буд"},{"number":34,"text":"Албатта инҳо мегӯянд"},{"number":35,"text":"«Поёни кор ҷуз ҳамин марги нахустин нест ва мо дигар бор зинда намешавем"},{"number":36,"text":"Ва агар рост мегӯед, падарони моро ба ҷаҳон бозоваред»"},{"number":37,"text":"Оё инҳо беҳтаранд ё қавми Туббаъ ва касоне, ки пеш аз он қавм буданд? Ҳамаро ҳалок кардем, ки муҷримон (гунаҳгорон) буданд"},{"number":38,"text":"Мо ин осмонҳову замин ва он чиро миёни онҳост, ба бозича наёфаридаем"},{"number":39,"text":"Онҳоро ба ҳақ офаридаем, вале бештарин намедонанд"},{"number":40,"text":"Ваъдагоҳи ҳама дар рӯзи доварӣ қиёмат аст"},{"number":41,"text":"Рӯзе, ки ҳеҷ дӯсте аз дӯсти худ чизеро дафъ накунад ва аз сӯи касе ёрӣ нашавад"},{"number":42,"text":"ғайри касе, ки Худо бар ӯ бубахшояд, зеро Ӯст ғолибу меҳрубон"},{"number":43,"text":"Ҳар оина (Албатта) дарахти зуккум"},{"number":44,"text":"таъоми гуноҳкорон аст"},{"number":45,"text":"Монанди миси гудохта дар шикамҳо меҷушад"},{"number":46,"text":"Монанди ҷӯшидани оби ҷӯшон"},{"number":47,"text":"Бигиредаш ва ба сахтӣ ба миёни ҷаҳаннамаш бикашед"},{"number":48,"text":"ва бар сараш оби ҷӯшон бирезед, то шиканҷа шавад"},{"number":49,"text":"Бичаш, ки ту ғолибу бузуррворӣ"},{"number":50,"text":"Ин ҳамон чизест, ки дар он шак мекардед"},{"number":51,"text":"Парҳезкорон дар ҷои амне ҳастанд"},{"number":52,"text":"дар боғҳову чашмасорҳо"},{"number":53,"text":"либосҳое аз сундусу истабрақ мепушанд ва рӯбарӯи ҳам мешинанд"},{"number":54,"text":"Ҳамчунин ҳурулъайнро (ҳурони фарохчашм) ба ҳамсарияшон дароварем"},{"number":55,"text":"Дар осоиштагӣ ҳар меваеро, ки бихоҳанд, металабанд"},{"number":56,"text":"Дар он ҷо таъми маргро намечашанд, ғайри ҳамон марги аввалин. Ва онҳоро Худо аз азоби ҷаҳаннам нигоҳ доштааст"},{"number":57,"text":"Ин бахшишест аз ҷониби Парвардигорат ва ин пирӯзии бузургест"},{"number":58,"text":"Мо адои сухани худ бар забони ту осон кардем, бошад, ки панд гиранд"},{"number":59,"text":"Ту мунтазир бош, ки онҳо низ мунтазиранд"}]}