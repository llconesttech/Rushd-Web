{"number":75,"edition":"tg.ayati","ayahs":[{"number":1,"text":"Қасам мехӯрам ба рӯзи қиёмат"},{"number":2,"text":"ва қасам мехӯрам ба нафси маломатгар"},{"number":3,"text":"Оё одамӣ мепиндорад, ки Мо устухонҳояшро гирд нахоҳем овард"},{"number":4,"text":"Оре, мо қодир ҳастем, ки сарангуштҳояшро баробар кунем"},{"number":5,"text":"Балки одамӣ мехоҳад, ки дар оянда низ ба корҳои ношоиста пардозад"},{"number":6,"text":"Мепурсад: «Рӯзи қиёмат чӣ вақт хоҳад буд?»"},{"number":7,"text":"Рӯзе, ки чашмҳо хира шавад"},{"number":8,"text":"ва моҳ тира шавад"},{"number":9,"text":"ва офтобу моҳ дар як ҷой ҷамъ оянд"},{"number":10,"text":"Инсон дар он рӯз мегӯяд: «Роҳи гурез куҷост?»"},{"number":11,"text":"Ҳаргиз паноҳгоҳе нест"},{"number":12,"text":"Қароргоҳи ҳама дар ин рӯз назди Парвардигори туст"},{"number":13,"text":"Дар ин рӯз одамиро аз ҳар чӣ пешопеш фиристода ва баъд аз худ гузоштааст, хабар медиҳанд"},{"number":14,"text":"Балки одамӣ худро нек мешиносад"},{"number":15,"text":"ҳарчанд ба забон узрҳо оварад"},{"number":16,"text":"Ба шитоб забон ба хондани Қуръон наҷунбон"},{"number":17,"text":"ки ҷамъ овардану хонданаш бар ӯҳдаи Мост"},{"number":18,"text":"Чун хондемаш, ту он хонданро пайравӣ кун"},{"number":19,"text":"Сипас баёни он бар ӯҳдаи Мост"},{"number":20,"text":"Оре, шумо ин ҷаҳони зудгузарро дӯст медоред"},{"number":21,"text":"ва охиратро тарк мекунед"},{"number":22,"text":"Дар он рӯз рӯйҳое ҳаст зебову дурахшон"},{"number":23,"text":"ки сӯи Парвардигорашон назар мекунанд"},{"number":24,"text":"ва рӯйҳое ҳаст гирифтаву турш"},{"number":25,"text":"ки медонад он азоби камаршикан бар ӯ фуруд ояд"},{"number":26,"text":"Оре, чун ҷон ба гулӯ расад"},{"number":27,"text":"ва гуфта шавад, ки чӣ касест, ки афсун бихонад"},{"number":28,"text":"Ва яқин кунад, ки замони ҷудоӣ фаро расида"},{"number":29,"text":"ва соқҳои по дар ҳам печида шаванд"},{"number":30,"text":"он рӯз рӯзи ронданаш ба сӯи Парвардигори туст"},{"number":31,"text":"На тасдиқ кардааст ва на намоз гузоридааст"},{"number":32,"text":"Аммо дурӯғ бароварда ва рӯй гардондааст"},{"number":33,"text":"Он гоҳ хиромон назди касонаш рафтааст"},{"number":34,"text":"Вой бар ту, пас вой бар ту"},{"number":35,"text":"Боз ҳам вой бар ту, пас вой бар ту"},{"number":36,"text":"Оё инсон мепиндорад, ки ӯро ба ҳоли худ, вогузоштаанд"},{"number":37,"text":"Оё ӯ нутфае аз манӣ, ки дар раҳме рехта шуда, набудааст"},{"number":38,"text":"Сипас лахтае хун? Он гоҳ ба андоми дурусташ биёфарид"},{"number":39,"text":"Ва онҳоро ду синф кард: нару мода"},{"number":40,"text":"Оё Худованд қодир нест, ки мурдагонро зинда созад"}]}