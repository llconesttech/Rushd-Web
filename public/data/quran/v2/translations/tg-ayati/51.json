{"number":51,"edition":"tg.ayati","ayahs":[{"number":1,"text":"Савганд ба бодҳое, ки хок пароканда мекунанд"},{"number":2,"text":"савганд, ба абрҳои гаронбор"},{"number":3,"text":"савганд ба киштиҳое, ки ба осонӣ равонанд"},{"number":4,"text":"ва савганд ба фариштагоне, ки тақсимкунандаи корҳоянд"},{"number":5,"text":"ки он чӣ шуморо ваъда медиҳанд, рост аст"},{"number":6,"text":"ва рӯзи ҷазо омаданист"},{"number":7,"text":"Ва савганд ба осмон, ки ба ситорагон ороста аст"},{"number":8,"text":"ки шумо (дар хусуси пайғамбар) сухани гуногун мегӯед"},{"number":9,"text":"Аз ҳақ бозгардонида шавад, он ки бозгардониданашро хостаанд"},{"number":10,"text":"Марг бод бар он дурӯғгӯён"},{"number":11,"text":"онон ки ба ғафлат дар ҷаҳл фурӯ рафтаанд"},{"number":12,"text":"Мепурсанд: «Рӯзи ҷазо кай хоҳад буд?»"},{"number":13,"text":"Рӯзест, ки бар оташ азобашон мекунанд"},{"number":14,"text":"«Азоби худро бичашед! Ин аст он чизе, ки ба шитоб металабидед!»"},{"number":15,"text":"Парҳезгорон дар боғҳову канори чашмасорон бошанд"},{"number":16,"text":"Он чиро Худо ба онҳо додааст, гирифтаанд. Зеро пеш аз он некӯкор буданд"},{"number":17,"text":"андаке аз шабро мехобиданд"},{"number":18,"text":"ва ба ҳангоми саҳар истиғфор (тавба) мекарданд"},{"number":19,"text":"ва дар молҳояшон барои пурсандаву маҳрум хаққе буд"},{"number":20,"text":"Ва дар замин барои ахли яқин ибратҳоест"},{"number":21,"text":"ва низ дар вуҷуди худатон. Оё намебинед"},{"number":22,"text":"Ва ризқи шумо ва ҳар чӣ ба шумо ваъда шуда, дар осмон аст"},{"number":23,"text":"Пас савганд ба Парвардигори осмонаҳову замин, ки ин сухан ончунон ки сухан мегӯянд, ҳақ ва рост аст"},{"number":24,"text":"Оё достони меҳмонони гиромии Иброҳим ба ту расидааст"},{"number":25,"text":"Он гоҳ ки назди ӯ омаданду гуфтанд: «Салом!» Гуфт: «Салом! Шумо мардуми ношинохтаед!»"},{"number":26,"text":"Дар ниҳон ва шитобон назди касони худ рафт ва гӯсолаи фарбеҳе овард"},{"number":27,"text":"Таъомро ба наздашон гузошту гуфт: «Чаро намехӯред?»"},{"number":28,"text":"Ва аз онҳо бимнок шуд. Гуфтанд: «Матарс!» Ва ӯро ба фарзанде доно хушхабар доданд"},{"number":29,"text":"Ва занаш фарёдзанон омад ва бар рӯй заду гуфт: Ман пиразане нозоям»"},{"number":30,"text":"Гуфтанд: «Парвардигори ту инчунин гуфтааст. Ва ӯ ҳакиму доност!»"},{"number":31,"text":"Гуфт: «Эй расулон, ба чӣ кор омадаед?»"},{"number":32,"text":"Гуфтанд: «Моро бар мардуме табаҳкор фиристодаанд"},{"number":33,"text":"то тиккаҳои сангҳои гили бар сарашон биборем"},{"number":34,"text":"ки бар он сангҳо аз ҷониби Парвардигорат барои аз ҳад, гузаштаҳо нишон гузоштаанд»"},{"number":35,"text":"Пас ҳамаи касонеро, ки имон оварда буданд, берун бурдем"},{"number":36,"text":"Ва дар он шаҳр ғайри як хона ва фармонбардорон наёфтем"},{"number":37,"text":"Ва дар он сарзамин барои касоне, ки аз азоби дардовар метарсанд, нишоне боқӣ гузоштем"},{"number":38,"text":"Ва ибратест дар Мӯсо, он гоҳ ки ӯро бо ҳуҷҷате ошкор назди Фиръавн фиристодем"},{"number":39,"text":"Ва Ӯ бо ҳамаи қуввааш рӯй гардонду гуфт: «Ҷодугарест ё девонае!»"},{"number":40,"text":"Ӯ ва лашкарҳояшро гирифтем ва ба дарё партофтем. Ва ӯ муставҷиби (сазовори) маломат буд"},{"number":41,"text":"Ва низ ибратест дар қавми Од, он гоҳ, ки боди ақимро бар онҳо фиристодем"},{"number":42,"text":"Бар ҳар чизе вазид, фақат устухоне пӯсидааш бар ҷой гузошт"},{"number":43,"text":"Ва низ ибратест дар қавми Самуд, он гоҳ ки ба онҳо гуфта шуд: «То замоне чанд бархурдор шавед»"},{"number":44,"text":"Онон аз фармони Парвардигорашон сар боззаданд ва ҳамчунон ки менигаристанд, раъди тунде фурӯ гирифташон"},{"number":45,"text":"Истодан натавонистанд ва тавони интиқом надоштанд"},{"number":46,"text":"Ва аз пеш қавми Нӯҳро ҳалок кардем, ки қавме нофармон буданд"},{"number":47,"text":"Ва осмонро ба қувват барафроштем ва ҳаққо, ки Мо тавоноем"},{"number":48,"text":"Ва заминро густурдем ва чӣ некӯ густарандагонем"},{"number":49,"text":"Ва аз ҳар чиз ҷуфте биёфаридаем, шояд, ки ибрат гиред"},{"number":50,"text":"Пас ба сӯи Худованд бигрезед. Ман шуморо аз ҷониби Ӯ бимдиҳандае ошкорам"},{"number":51,"text":"Ва бо Худои якто худои дигароро мапарастед. Ман шуморо аз ҷониби Ӯ бимдиҳандае ошкорам"},{"number":52,"text":"Ҳамчунин бар онҳое, ки аз ин пеш буданд, ҳар паёмбаре, ки фиристода шуд, гуфтанд: «Ҷодугарест ё девонаест!»"},{"number":53,"text":"Оё ба ин кор якдигарро васият карда буданд? На, худ мардуме тоғӣ (саркаш) буданд"},{"number":54,"text":"Пас аз онҳо рӯйгардон шав. Кас туро маломат нахоҳад кард"},{"number":55,"text":"Андарз (панд) бидеҳ, ки андарз мӯъминонро манфиат дорад"},{"number":56,"text":"Ҷинну инсро фақат ва фақат барои парастиши Худ офаридаам"},{"number":57,"text":"Аз онҳо ризқе намехоҳам ва намехоҳам, ки маро итъом кунанд (хӯронанд)"},{"number":58,"text":"Худост рӯзидиҳанда. Ва Ӯст соҳиби қуввате сахт устувор"},{"number":59,"text":"Ин ситамкоронро аз азоб баҳраест монанди баҳрае, ки ёронашон доштанд. Пас ба шитоб чизе (азоб) аз Ман нахоҳанд"},{"number":60,"text":"Вой бар кофирон, аз он рӯз, ки онҳоро ваъда додаанд"}]}