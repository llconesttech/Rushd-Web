{"number":71,"edition":"tg.ayati","ayahs":[{"number":1,"text":"Мо Нӯҳро ба сӯи қавмаш фиристодем, ки қавми худро пеш аз он ки азобе дардовар бар сарашон фуруд ояд, бим деҳ"},{"number":2,"text":"Гуфт: «Эй қавми ман, ман бимдиҳандае равшангарам"},{"number":3,"text":"Худоро бипарастед ва аз Ӯ битарсед ва ба ман итоъат кунед"},{"number":4,"text":"то гуноҳонатонро бибахшояд ва шуморо то муддате муъайян мӯҳлат диҳад, зеро он муддати худо вақте ояд, — агар бидонед, — дигар ба дер наяфтад»"},{"number":5,"text":"Гуфт: «Эй Парвардигори ман, ман қавми худро шабу рӯз даъват кардам"},{"number":6,"text":"ва датъвати ман ҷуз ба фирорашон наяфзуд"},{"number":7,"text":"Ва ман, ҳар бор, ки даъваташон кардам, то Ту онҳоро бибахшоӣ, ангуштҳо дар гӯшҳои худ карданд ва ҷома дар сар кашиданд ва пой фишурданд ва ҳар чӣ бештар саркашӣ карданд"},{"number":8,"text":"Пас онҳоро ба овози баланд даъват кардам"},{"number":9,"text":"Боз ба ошкор гуфтам ва дар ниҳон гуфтам"},{"number":10,"text":"Сипас гуфтам: «Аз Парвардигоратон бахшоиш бихоҳед, ки Ӯ бахшоянда аст"},{"number":11,"text":"то аз осмон бароятон пай дар пай борон фиристад"},{"number":12,"text":"ва шуморо ба'молҳову фарзандон мадад кунад ва бароятон бӯстонҳову наҳрҳо биёфаринад"},{"number":13,"text":"Шуморо чӣ мешавад, ки аз шукӯҳи Худованд наметарсед"},{"number":14,"text":"ҳол он ки шуморо ба гунаҳои мухталиф биёфарид"},{"number":15,"text":"Оё намебинед, ки чӣ гуна Худо ҳафт осмони табақа-табақаро биёфарид"},{"number":16,"text":"Ва моҳро равшании онҳо ва хуршедро чароғашон гардонид"},{"number":17,"text":"Ва Худо шуморо чун наботе аз замин бирӯёнид"},{"number":18,"text":"Боз шуморо ба он бозмегардонад ва боз аз он берун меоварад"},{"number":19,"text":"Ва Худо заминро чун фарше бароятон бигустурд"},{"number":20,"text":"то бар роҳҳои паҳновари он биравед»"},{"number":21,"text":"Нӯҳ гуфт: «Эй Парвардигори ман, онҳо фармони ман набурданд ва ба касе пайравӣ карданд, ки молу фарзандаш ҷуз ба зиёнаш наяфзуд"},{"number":22,"text":"Макр карданд — макре бузург"},{"number":23,"text":"Ва гуфтанд: «Худоёнатонро тарк накунед:, Вадд ва Сувоъ ва Яғус ва Яъуқ ва Насрро* тарк накунед!»"},{"number":24,"text":"Бисёреро гумроҳ карданд ва ту ҷуз бар гумроҳии ситамкорон наяфзой!»"},{"number":25,"text":"Ба ҷазои гуноҳонашон ғарк шуданд ва ба оташ рафтанд ва ҷуз Худо барои худ ёваре наёфтанд"},{"number":26,"text":"Ва Нӯҳ гуфт: «Эй Парвардигори ман, бар рӯи замин ҳеҷ як аз кофиронро магузор"},{"number":27,"text":"ки агар бигузорияшон, бандагонро гупроҳ мекунанд ва ҷуз фарзандоне фоҷиру кофир наёваранд"},{"number":28,"text":"Эй Парвардигори ман, марову падару модарамро ва ҳар киро бо имон ба хонаи ман ворид шавад ва низ мардони мӯъмину занони мӯъминро бибахшо ва ситамкоронро ҷуз ба ҳалокаташон маяфзой!»"}]}