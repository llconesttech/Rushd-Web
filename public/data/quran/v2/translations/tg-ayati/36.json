{"number":36,"edition":"tg.ayati","ayahs":[{"number":1,"text":"Ё, син"},{"number":2,"text":"Савганд ба Қуръони ҳикматомез"},{"number":3,"text":"ки ту аз паёмбарон ҳастӣ"},{"number":4,"text":"бар роҳе рост"},{"number":5,"text":"Қуръон аз ҷониби он ғолиби меҳрубон нозил шуда"},{"number":6,"text":"то мардумеро бим диҳӣ, ки падаронашон бим дода нашуданд ва дар бехабарӣ буданд"},{"number":7,"text":"Азоби Худо барои бештаринашон воҷиб шудааст ва имон намеоваранд"},{"number":8,"text":"Ва мо бар гарданҳояшон то манаҳҳо тавқҳо (занҷирҳо) ниҳодем, чунон ки сарҳояшон ба болост ва поин оварда натавонанд"},{"number":9,"text":"Дар баробарашон деворе кашидем ва дар пушти сарашон деворе. Ва бар чашмонашон низ пардае афкандем, то натавонанд дид"},{"number":10,"text":"Фарқашон накунад, чӣ онҳоро битарсонӣ ва чӣ натарсонӣ, имон намеоваранд"},{"number":11,"text":"Танҳо ту касеро метарсонӣ, ки ба Қуръон пайравӣ кунад ва аз Худои раҳмон дар ниҳон битарсад. Чунин касро ба бахшоиш ва музди некӯ хушхабар бидеҳ"},{"number":12,"text":"Мо мурдагонро зинда мекунем. Ва ҳар кореро, ки пеш аз ин кардаанд ва ҳар асареро, ки падид овардаанд, менависем ва ҳар чизро дар китоби мубин шумор кардаем"},{"number":13,"text":"Достони мардуми он деҳаро бар онҳо биёвар, он гоҳ ки расулон ба он ҷо омаданд"},{"number":14,"text":"Нахуст ду танро ба наздашон фиристодем ва дурӯғ бароварданд, пас бо саввуми қувваташон додем ва гуфтанд: «Мо ба сӯи шумо фиристода шудаем»"},{"number":15,"text":"Гуфтанд: «Шумо инсонҳое монанди мо ҳастед ва Худои раҳмон ҳеҷ чиз нафиристодааст ва шумо дурӯғ мегӯед»"},{"number":16,"text":"Гуфтанд: «Парвардигори мо медонад, ки мо ба сӯи шумо фиристода шудаем"},{"number":17,"text":"Ва бар ӯҳдаи мо ғайри паём расонидани ошкоро ҳеҷ чизи дигар нест»"},{"number":18,"text":"Гуфтанд: Мо шуморо ба фоли бад гирифтаем. Агар бас накунед, сангсоратон хоҳем кард ва шуморо аз мо шиканҷае сахт хоҳад расид»"},{"number":19,"text":"Гуфтанд: «Фоли бади шумо бо худи шумост. Оё агар пандатон диҳанд чунин мегӯед? На, мардуме аз ҳад гузашта ҳастед!»"},{"number":20,"text":"Марде аз дурдасти шаҳр давон-давон омаду гуфт: «Эй қавми ман, ба ин расулон пайравӣ кунед"},{"number":21,"text":"Ба касоне, ки аз шумо ҳеҷ музде наметалабанд ва худ мардуме ҳидоятёфтаанд, пайравӣ кунед"},{"number":22,"text":"Чаро Худоеро, ки маро офаридааст ва ба назди Ӯ бозгардонда мешавед, напарастам"},{"number":23,"text":"Оё ғайри Ӯ худоёяеро ихтиёр кунам, ки агар Худои раҳмон бихоҳад ба ман зиёне бирасонад, шафоъаташон маро ҳеҷ суд накунад ва маро халосӣ набахшанд"},{"number":24,"text":"Ва дар ин ҳолат ман дар гумроҳии ошкор бошам"},{"number":25,"text":"Ман ба Парвардигоратон имон овардам. Сухани маро бишнавед»"},{"number":26,"text":"Гуфта шуд: «Ба биҳишт дарой!» Гуфт: «Эй кош, қавми ман медонистанд"},{"number":27,"text":"ки Парвардигори ман маро бибахшоид ва дар гурӯҳи гиромишудагон даровард»"},{"number":28,"text":"Ва аз он пас бар сари қавми ӯ ҳеҷ лашкаре аз осмон фурӯ нафиристодем. Ва Мо фурӯфиристанда набудем"},{"number":29,"text":"Як бонги сахте буд, ки ногоҳ ҳама бар ҷой сард шуданд"},{"number":30,"text":"Эй дареғ бар ин бандагон! Ҳеҷ паёмбаре бар онҳо фиристода нашуд, ки масхарааш накарда бошанд"},{"number":31,"text":"Оё надидаанд, ки чӣ мардумеро пеш аз онҳо ҳалок кардаем, ки дигар ба наздашон бознамегарданд"},{"number":32,"text":"Ва касе немопад, ки назди Мо ҳозираш наоранд"},{"number":33,"text":"Нишонаи ибратест бар онҳо замини мурда, ки зиндааш сохтем ва аз он донае, ки аз он мехӯранд, берун овардем"},{"number":34,"text":"Ва дар он боғҳое аз дарахтони хурмову токҳо падид овардем ва чашмаҳои равон сохтем"},{"number":35,"text":"то аз меваҳои он ва дастранҷи худ бихӯранд. Чаро шукр намегӯянд"},{"number":36,"text":"Пок аст он Худое, ки ҳамаи ҷуфтҳоро биёфарид, чӣ аз он чӣ замин мерӯёнад ва чӣ аз худашон ва чӣ он чизҳое, ки намешиносанд"},{"number":37,"text":"Шаб низ барояшон ибрате дигар аст, ки рӯзро аз он бармекашем ва ҳама дар торикӣ фурӯ мераванд"},{"number":38,"text":"Ва офтоб ба сӯи қароргоҳи худ равон аст. Ин фармони Худои пирӯзманду доност"},{"number":39,"text":"Ва барои моҳ манзилҳое андоза кардем, то монанди шохаи хушки хурмо борик шавад"},{"number":40,"text":"Офтобро сазовортар нест, ки ба моҳ расад ва шабро сазовор нест, ки бар рӯз пешӣ гирад ва ҳама дар фалаке шиноваранд"},{"number":41,"text":"Ибрате дигар барои онҳо, ки падаронашонро дар он киштии пуркардашуда савор кардем"},{"number":42,"text":"Ва барояшон монанди киштӣ чизе офаридем, ки бар он савор шаванд"},{"number":43,"text":"Ва агар бихоҳем, ҳамаро ғарк, месозем ва онҳоро ҳеҷ фарёдрасе набошад ва халосӣ наёбанд"},{"number":44,"text":"ғайри раҳмати Мо ва бархурдорӣ то ҳангоми марг"},{"number":45,"text":"Ва он гоҳ ки ба онҳо гуфта шавад, ки аз он чӣ дар пеши рӯй доред ё пушти сар мегузоред, битарсед, шояд бар шумо раҳмат оранд, рӯй бигардонанд"},{"number":46,"text":"Ва кадом ояте аз оёти Парвардигорашон бар онҳо нозил шавад, албатта аз он рӯй гардонанд"},{"number":47,"text":"Ва чун гуфта шавад, ки аз он чӣ Худо рӯзиятон кардааст, садақа кунед, кофирон ба мӯъминон гуянд: «Оё касонеро таъом диҳем, ки агар Худо мехост, худ онҳоро таъом медод? Шумо дар гумроҳии ошкор ҳастед»"},{"number":48,"text":"Ва мегӯянд: «Агар рост мегӯед, ин ваъда кай хоҳад буд?»"},{"number":49,"text":"Инҳо интизори як бонги сахтро мебаранд, то ба он ҳангом ки саргарми хусумат ҳастанд, фурӯ гирадашон"},{"number":50,"text":"ончунон ки тавони васияте надошта бошанд ва натавонанд назди касони худ бозгарданд"},{"number":51,"text":"Ва дар сур дамида шавад ва онон аз қабрҳо берун оянд ва шитобон ба сӯи Парвардигорашон раванд"},{"number":52,"text":"Мегӯянд: «Вой бар мо, чӣ касе моро аз хобгоҳҳоямон бархезонд? Ин ҳамон ваъдаи Худои раҳмон аст ва паёмбарон рост гуфта буданд!»"},{"number":53,"text":"Фақат як бонги сахт хоҳад буд, ки ҳама назди Мо ҳозир меоянд"},{"number":54,"text":"Он рӯз ба кас ситам намешавад. Ва ҷуз монанди коре, кн кардаед, мукофот намебинед"},{"number":55,"text":"Биҳиштиён он рӯз ба шодмонӣ машғул бошанд"},{"number":56,"text":"Онҳо ва ҳамсаронашон дар сояҳо бар тахтҳо такя задаанд"},{"number":57,"text":"Дар он ҷо ҳар мева ва ҳар чизи дигар, ки бихоҳанд, фароҳам аст"},{"number":58,"text":"Ва саломе, ки сухани Парвардигори меҳрубон аст"},{"number":59,"text":"Эй гуноҳкорон, имрӯз ҷудо шавед (аз мӯъминон)"},{"number":60,"text":"Эй фарзандони Одам, оё бо шумо паймон набастам, ки шайтонро напарастед, зеро душмани ошкори шумост"},{"number":61,"text":"Ва Маро бипарастед, ки роҳи рост ин аст"},{"number":62,"text":"Бисёре аз шуморо гумроҳ кард. Магар ба ақл дарнамеёфтед"},{"number":63,"text":"Ин аст он ҷаҳаннаме, ки ба шумо ваъда дода шуда буд"},{"number":64,"text":"Ба ҷазои куфратон инак дар он дохил шавед!»"},{"number":65,"text":"Имрӯз бар даҳонҳояшон мӯҳр мениҳем. Ва дастҳояшон бо Мо сухан хоҳанд гуфт ва поҳояшон шоҳидӣ хоҳанд дод, ки чӣ мекардаанд"},{"number":66,"text":"Агар бихоҳем чашмонашонро маҳв мекунем. Пас шитобон оҳанги роҳ кунанд. Аммо куҷоро тавонанд дид"},{"number":67,"text":"Ва агар бихоҳем,, онҳоро бар ҷояшон масх (тағйир) кунем, ки на тавони он дошта бошанд, ки ба пеш қадам бардоранд ва на бозпас гарданд"},{"number":68,"text":"Ҳар киро умри дароз диҳем, дар офариниш дигаргунаш кунем. Чаро ақл намекунанд"},{"number":69,"text":"Ба ӯ шеър наёмӯхтаем ва шеър лоиқи ӯ нест. Он чӣ ба ӯ омухтаем, панду Қуръоне равшангар аст"},{"number":70,"text":"то мӯъминонро бим диҳад ва сухани ҳақ бар азоби кофирон воҷиб шавад"},{"number":71,"text":"Оё надидаанд, ки ба яди (дасти) қудрати худ бар онҳо чорпоёнро офаридем ва акнун моликашон ҳастанд"},{"number":72,"text":"Ва онҳоро ромашон кардем. Бар баъзе савор мешаванд ва аз гӯшти баъзе мехӯранд"},{"number":73,"text":"Ва онҳоро дар онҷо фоидаҳост ва ошомиданиҳо. Чаро шукр намегӯянд"},{"number":74,"text":"Ва ба ҷои Оллоҳ худоёне ихтиёр карданд, ба он умед, ки ёрияшон кунанд"},{"number":75,"text":"Онҳоро қудрати он нест, ки ба ёриашон бархезанд, вале инҳо (кофирон) монанди лашкаре ба хидмати онҳо омодаанд"},{"number":76,"text":"Суханашон туро андӯҳгин насозад. Мо ҳар чиро пинҳон медоранд, ё ошкор месозанд, медонем"},{"number":77,"text":"Оё одами, ки акнун хасме ошкор аст, намедонад, ки ӯро аз нутфае офаридаем"},{"number":78,"text":"Дар ҳоле, ки офариниши худро аз ёд бурдааст, барои мо мисол меорад, ки чӣ касе ин устухонҳои пусидаро зинда мекунад"},{"number":79,"text":"Бигӯ: «Касе онҳоро зинда мекунад, ки аввалин бор офаридааст ва Ӯ ба ҳар офаринише доност"},{"number":80,"text":"Он Худое, ки аз дарахти сабз бароятон оташ падид овард ва шумо аз он оташ меафрӯзед»"},{"number":81,"text":"Оё касе, ки осмонҳову заминро офаридааст, наметавонад монандашонро биёфаринад? Оре, метавонад, ки Ӯ офаринандае доност"},{"number":82,"text":"Чун бихоҳад чизеро биёфаринад, фармонаш ин аст, ки мегӯяд: «Мавҷуд шав!» Пас мавҷуд мешавад"},{"number":83,"text":"Пок аст он Худое, ки малакути (қудрати) ҳар чизе ба дасти Ӯст ва ҳама ба сӯи Ӯ бозгардонда мешавед"}]}