{"number":72,"edition":"tg.ayati","ayahs":[{"number":1,"text":"Бигӯ: «Ба ман ваҳй шудааст, ки гурӯҳе аз ҷин гӯш андохтанду гуфтанд,- ки мо Қуръоне аҷиб шунидем"},{"number":2,"text":"ба роҳи рост ҳидоят мекунад. Пас мо ба он имон овардем ва ҳаргиз касеро шарики Парвардигорамон намесозем"},{"number":3,"text":"Азамати Парвардигори мо олист. На ҳамсаре гирад, ва на фарзанде дорад"},{"number":4,"text":"Ва бехиради мо дар бораи Худо суханоне ба ноҳақ мегуфт"},{"number":5,"text":"Ва мо мепиндоштем, ки одамиву ҷин дар бораи Худо дурӯғ намегӯянд"},{"number":6,"text":"Ва низ мардоне буданд аз одамиён, ки ба мардоне аз ҷин паноҳ мебурданд ва бар саркашиашон меафзуданд"},{"number":7,"text":"Ҳамчунон ки шумо мепиндоштед, онҳо ҳам мепиндоштанд, ки Худо ҳеҷ касро дубора зинда намесозад"},{"number":8,"text":"Мо ба осмон расидем ва онро пур аз нигаҳбонони қудратманду шиҳобҳо (чароғ, оташак) ёфтем"},{"number":9,"text":"Мо дар он ҷойҳо, ки метавон гӯш андохт, менишастем. Аммо ҳар кӣ акнун (ба) гӯш нишинад, шиҳоберо (оташпораеро) дар камини худ ёбад"},{"number":10,"text":"Аз ин рӯй намедонем, ки оё барои касоне, ки дар рӯи замин ҳастанд, бадӣ тақдир мешавад ё Парвардигорашон мехоҳад ба роҳи росташон бибарад"},{"number":11,"text":"Баъзе аз мо солеҳанд ва баъзе ҷуз он ва мо фирқаҳое гуногунем"},{"number":12,"text":"Мо медонем, ки Худоро дар замин нотавон намекунем ва бо гурехтан' низ нотавонаш насозем"},{"number":13,"text":"Ва чун сухани ҳидоят шунидем, ба он имон овардем. Ва ҳар кӣ ба Парвардигораш имон оварад, на аз нуқсон метарсад ва на аз зулм"},{"number":14,"text":"Ва баъзе аз мо мусалмонанд ва баъзе аз ҳак, дур. Ва онон, ки ислом овардаанд, дар ҷустуҷӯи роҳи рост будаанд"},{"number":15,"text":"Аммо онон, ки аз ҳақ дуранд, ҳезуми ҷаҳаннам хоҳанд буд»"},{"number":16,"text":"Ва агар бар тариқаи рост пойдорӣ кунанд аз обе фаровон ба онҳо менушонем"},{"number":17,"text":"то онҳоро биёзмоем. Ва ҳар кӣ аз зикри Парвардигораш рӯй гардонад, ӯро ба азобе душвор меандозад"},{"number":18,"text":"Ва масҷидҳо аз ояи Худост. Ва бо вуҷуди Худои якто касе дигарро ба худоӣ махонед"},{"number":19,"text":"Чун бандаи Худо барои парастиши Ӯ бар пой истод, гирли ӯро гирифтанд"},{"number":20,"text":"Бигӯ: «Танҳо Парвардигорамро ибодат мекунам ва ҳеҷ касро шарики Ӯ намесозам»"},{"number":21,"text":"Бигӯ: «Ман наметавонам ба шумо зиёне бирасонам ё шуморо ба салоҳ оварам»"},{"number":22,"text":"Бигӯ: «Ҳеҷ кас маро аз уқубати Худо паноҳ надиҳад ва ман ғайри Ӯ паноҳгоҳе намеёбам"},{"number":23,"text":"он чӣ метавонам фақат расондани паёми Ӯ ва анҷом додани рисолатҳои Ӯ аст. Ва ҳар кӣ Худову паёмбарашро нофармонӣ кунад, насиби ӯ оташи ҷаҳаннам аст, ки ҳамеша дар он хоҳад буд"},{"number":24,"text":"то он гоҳ ки он чиро ба онҳо ваъда дода буданд, бингаранд. Пас хоҳанд донист, чӣ касеро ёрони нотавонтар ва шумори камтар будааст»"},{"number":25,"text":"Бигӯ: «Ман намедонам, ки оё он ваъдае, ки ба шумо додаанд, наздик аст ё Парвардигори ман барои он замоне нисҳодааст"},{"number":26,"text":"Ӯ донои ғайб аст ва ғайби худро бар ҳеҷ кас ошкор намесозад"},{"number":27,"text":"магар бар он паёмбаре, ки аз ӯ хушнуд бошад, зеро ки барои нигаҳбонӣ аз ӯ пеши рӯй ва пушти сараш нигаҳбоне қарор медиҳад"},{"number":28,"text":"то бидонад, ки онҳо паёмҳои Парвардигорашонро расонидаанд ва Худо ба он чӣ дар назди онҳост, иҳота дорад (бо илми худ) ва ҳама чизро ба адад шумор кардааст»"}]}