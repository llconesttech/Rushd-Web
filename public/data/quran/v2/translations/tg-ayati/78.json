{"number":78,"edition":"tg.ayati","ayahs":[{"number":1,"text":"Аз чӣ чиз (ҳамдигарро) мепурсанд"},{"number":2,"text":"Аз он хабари бузург, (қиёмат)"},{"number":3,"text":"ки дар он ихтилоф мекунанд"},{"number":4,"text":"Оре, ба зудӣ хоҳад донист"},{"number":5,"text":"Боз ҳам, оре, ба зудӣ хоҳанд донист"},{"number":6,"text":"Оё Мо заминрро бистаре насохтем"},{"number":7,"text":"Ва кӯҳҳоро мехҳое"},{"number":8,"text":"Ва шуморо ҷуфт-ҷуфт офаридем"},{"number":9,"text":"Ва хобатонро оссишатон гардонидем"},{"number":10,"text":"Ва шабро пӯшишатон қарор додем"},{"number":11,"text":"Ва рӯзро вақти талаби маъишат. (касб)"},{"number":12,"text":"Ва бар болои саратон ҳафт осмони устувор бино кардем"},{"number":13,"text":"Ва чароғе равшан офаридем. (офтоб)"},{"number":14,"text":"Аз абрҳои боронзой обе фаровон нозил кардем"},{"number":15,"text":"то бо он донаву набот бирӯёнем"},{"number":16,"text":"ва бӯстонҳои анбӯҳ (сердарахт)"},{"number":17,"text":"Албатта рӯзи доварӣ рӯзест муъайян"},{"number":18,"text":"Рӯзе, ки дар сур дамида шавад, ва шумо гурӯҳгурӯҳ биёед"},{"number":19,"text":"Осмон шикофта шавад ва ҳар шикоф даре бошад"},{"number":20,"text":"Ва куҳҳо равон шаванд ва сароб гарданд"},{"number":21,"text":"Ҷаҳаннам дар интизор бошад"},{"number":22,"text":"Саркашонро бозгаштангоҳест"},{"number":23,"text":"Замоне дароз дар он ҷо бошанд"},{"number":24,"text":"На хунукӣ чашанду на об"},{"number":25,"text":"фақат оби ҷӯшону хуну чирк. (нӯшанд)"},{"number":26,"text":"Ин ҷазоест мувофиқи кирдор"},{"number":27,"text":"Зеро онон ба рӯзи ҳисоб умед надоштанд"},{"number":28,"text":"Ва оёти Моро ба сахтӣ дурӯғ мебароварданд"},{"number":29,"text":"Ва Мо ҳама чизро дар, китобе шумора кардаем"},{"number":30,"text":"Пас бичашед, ки фақат бар азоби шумо хоҳем афзуд"},{"number":31,"text":"Парҳезгоронро ҷоест дар амон аз ҳар осеб"},{"number":32,"text":"бӯстонҳову токистонҳо"},{"number":33,"text":"ва духтароне ҳамсол бо пистонҳои баромада"},{"number":34,"text":"ва ҷомҳои пур"},{"number":35,"text":"На сухани беҳуда шунаванд ва на дурӯғ"},{"number":36,"text":"ва ин мукофотест кофӣ аз ҷониби Парвардигорат—"},{"number":37,"text":"Парвардигори осмонҳову замин ва он чӣ миёни онҳост. Он Худои раҳмон, ки касро ба Ӯ ёрои хитоб набошад"},{"number":38,"text":"рӯзе, ки рӯҳ ва фариштагон ба саф меистанд ва кас сухан намегӯяд, ғайри он ки Худои раҳмон ба ӯ рухсат диҳад, ва ӯ сухан ба савоб гӯяд"},{"number":39,"text":"Он рӯз рӯзест омаданӣ. Пас ҳар кӣ хоҳад ба сӯи Парвардигораш бозгардад"},{"number":40,"text":"Мо шуморо аз азобе наздик метарсонем: рӯзе, ки одамӣ ҳар чиро пешопеш фиристодааст, менигарад ва кофир мегӯяд: «Эй кош, ман хок мебудам!»"}]}