{"number":56,"edition":"tg.ayati","ayahs":[{"number":1,"text":"Чун қиёмат воқеъ шавад"},{"number":2,"text":"ки дар воқеъ шуданаш ҳеҷ дурӯғ нест"},{"number":3,"text":"гурӯҳеро пасткунанда аст ва гурӯрҳеро баландкунанда"},{"number":4,"text":"Он гоҳ, ки замин ба сахтӣ биларзад"},{"number":5,"text":"ва кӯҳҳо ба тамом реза-реза шаванд"},{"number":6,"text":"ва чун ғуборе пароканда гарданд"},{"number":7,"text":"шумо се гурӯҳ бошед"},{"number":8,"text":"яке аҳли саъодат. Аҳли саъодат чӣ ҳол доранд"},{"number":9,"text":"Дигар аҳли шақоват (бадбахт). Аҳли шақоват чӣ ҳол доранд"},{"number":10,"text":"Севумини онҳо, ки пешқадаму пешдаст буданд ва инак пеш раводанд (дар ҷаннат)"},{"number":11,"text":"Инҳо муқаррабонанд (наздиккардашудагонанд)"},{"number":12,"text":"дар биҳиштҳои пурнеъмат"},{"number":13,"text":"Гурӯҳе аз пешиниён"},{"number":14,"text":"ва андаке аз онҳо, ки аз пас омадаанд"},{"number":15,"text":"бар тахтҳои мурассаъ (зарбофт)"},{"number":16,"text":"рӯбарӯи ҳам бар онҳо такя задаанд"},{"number":17,"text":"Писароне ҳамеша ҷавон гирдашон мечарханд"},{"number":18,"text":"бо қадаҳҳову кӯзаҳо ва ҷомҳое аз шаробе, ки дар ҷӯйҳо ҷорист"},{"number":19,"text":"аз нушиданаш на сардард гиранд ва на беҳуш шаванд"},{"number":20,"text":"Ва меваҳое, ки худ интихоб мекунанд"},{"number":21,"text":"Ва гӯшти парранда, аз ҳар чӣ бихоҳанд"},{"number":22,"text":"Ва ҳурони дуруштчашм"},{"number":23,"text":"ҳамонанди марворидҳое дар садаф"},{"number":24,"text":"Ҳама ба мукофоти корҳое, ки мекардаанд"},{"number":25,"text":"Дар он ҷо на сухани беҳуда шунаванд ва на гуноҳолуд"},{"number":26,"text":"ҷуз як сухан: «Салом, салом!»"},{"number":27,"text":"Аммо аҳли саъодат, аҳли саъодат чӣ ҳол доранд"},{"number":28,"text":"Дар зери дарахти сидри бехор"},{"number":29,"text":"ва дарахти музе (банан), ки мевааш бар якдигар чида шуда"},{"number":30,"text":"ва сояе доим"},{"number":31,"text":"ва обе ҷорӣ"},{"number":32,"text":"ва мевае бисёр"},{"number":33,"text":"ки бепоён ва касро аз он бознадоранд"},{"number":34,"text":"Ва фаршҳои баланд"},{"number":35,"text":"Он занонро Мо биёфаридем, офариданӣ"},{"number":36,"text":"ва душизагон сохтем"},{"number":37,"text":"Маъшуқи ҳамсарони худанд"},{"number":38,"text":"барои аҳли саъодат"},{"number":39,"text":"гурӯҳе аз пешиниён"},{"number":40,"text":"ва гурӯҳе, ки аз пас омадаанд"},{"number":41,"text":"Аммо аҳли шақоват, аҳли шақоват (бадбахт) чӣ ҳол доранд"},{"number":42,"text":"Дар боди гарм ва оби ҷӯшонанд"},{"number":43,"text":"дар сояе аз дуди сиёҳ"},{"number":44,"text":"на сарду на хуш"},{"number":45,"text":"Инҳо пеш аз ин дар нозу неъмат буданд"},{"number":46,"text":"ва бар гуноҳони бузург исрор (давом) мекарданд"},{"number":47,"text":"ва мегуфтанд: «Оё замоне, ки мо мурдему хоку устухон шудем, боз ҳам моро зинда мекунанд"},{"number":48,"text":"ё ниёгони моро?»"},{"number":49,"text":"Бигӯ: «Ҳамаро, онон, ки аз ин пеш буданд ва онҳо, ки аз паяшон омада буданд"},{"number":50,"text":"ҳама дар ваъдагоҳи он рӯзи муъайян хоҳанд буд"},{"number":51,"text":"Он гоҳ шумо, эй гумроҳони дурӯғбароранда"},{"number":52,"text":"аз дарахтони заққум хоҳед хурд"},{"number":53,"text":"ва шикамҳои худро аз он пур хоҳед кард"},{"number":54,"text":"ва бар болои он оби ҷӯшон хоҳед нушид"},{"number":55,"text":"чунон менушед, ки шутури ташн, а об менӯшад"},{"number":56,"text":"Ин аст меҳмондориашон дар рӯзи ҷазо"},{"number":57,"text":"Мо шуморо офаридаем, пас чаро тасдиқ намекунед"},{"number":58,"text":"Оё он маниро, ки мерезед, дидаед"},{"number":59,"text":"Оё шумо ӯро меофаринед ё Мо офаринандаем"},{"number":60,"text":"Мо маргро бар шумо, муайян сохтем ва нотавон аз он нестом, ки"},{"number":61,"text":"ба ҷои шумо қавме монанди шумо биёварем ва шуморо ба сурате, ки аз он бехабаред, аз нав биёфаринем"},{"number":62,"text":"Шумо ай офариниши нахуст огоҳед, чаро ба ёдаш наёваред"},{"number":63,"text":"Оё чизеро, ки мекоред, дидаед"},{"number":64,"text":"Оё шумо мерӯёнедаш ё Мо рӯёнандаем"},{"number":65,"text":"Агар мехостем, хошокаш месохтем, то дар ҳайрат бимонед"},{"number":66,"text":"Гӯянд: «Мо зиён кардагонем"},{"number":67,"text":"мо бенасиб мондагонем»"},{"number":68,"text":"Оё оберо, ки менӯшед, дидаед"},{"number":69,"text":"Оё шумо онро аз абр фурӯд меоред ё Мо фурӯд орандагонем"},{"number":70,"text":"Агар мехостем онро талх мегардонидем. Пас чаро шукр намегӯед"},{"number":71,"text":"Оё он оташро, ки меафрузед дидаед"},{"number":72,"text":"Оё дарахташро шумо офаридаед ё Мо офаринандаем"},{"number":73,"text":"Мо онро хушдоре (аз дӯзах) ва барои мусофирони роҳнавард матоъе сохтем"},{"number":74,"text":"Ба номи Парвардигори бузурги худ тасбеҳ гӯй"},{"number":75,"text":"Пас савганд ба ғурубгоҳи ситорагон"},{"number":76,"text":"Ва ин савгандест, — агар бидонед, — бузург"},{"number":77,"text":"Албатта ин Қуръонест гиромиқадр"},{"number":78,"text":"дар китобе макнун"},{"number":79,"text":"ки ҷуз покон даст бар он назананд"},{"number":80,"text":"Нозилшуда аз ҷониби Парвардигори ҷаҳониён аст"},{"number":81,"text":"Оё ин суханро дурӯғ меҳисобед"},{"number":82,"text":"Ва насиби худро дар дурӯғ ҳисобидани он қарор медиҳед"},{"number":83,"text":"Пас чаро он гоҳ ки ҷон ба гулӯ расад"},{"number":84,"text":"ва шумо дар ин ҳангом менигаред"},{"number":85,"text":"Мо аз шумо ба ӯ наздиктарем, вале шумо намебинед"},{"number":86,"text":"Агар қиёматро бовар надоред"},{"number":87,"text":"агар рост мегӯед, бозаш гардонед! (рӯҳро бар ҷасад)"},{"number":88,"text":"Аммо агар аз муқаррабон (наздикшудагон) бошад"},{"number":89,"text":"барои ӯст осоишу рӯзӣ ва биҳишти пурнеъмат"},{"number":90,"text":"Ва аммо агар аз аҳли саъодат бошад"},{"number":91,"text":"пас туро аз аҳли саъодат салом аст"},{"number":92,"text":"Ва аммо агар, аз такзибкунандагони (дурӯғ барорандагони) гумроҳ бошад"},{"number":93,"text":"ба оби ҷӯшон меҳмонаш кунанд"},{"number":94,"text":"ва ба дӯзахаш дароваранд"},{"number":95,"text":"Ин сухан сухане росту яқин аст"},{"number":96,"text":"Пас ба номи Парвардигори бузургат тасбеҳ гӯй"}]}