{"number":37,"edition":"tg.ayati","ayahs":[{"number":1,"text":"Савганд ба он фариштагон, ки барои Худо саф бастаанд"},{"number":2,"text":"савганд ба он фариштагон, ки абрҳоро меронанд"},{"number":3,"text":"савганд ба он фариштагон, ки зикри Худоро мехонанд"},{"number":4,"text":"ки Худои шумо Худои яктост"},{"number":5,"text":"Парвардигори осмонҳову замин аст ва ҳар чӣ дар миёни онҳост. Ва Парвардигори машрикҳост"},{"number":6,"text":"Мо осмони дунёро ба зинати ситорагон биёростем"},{"number":7,"text":"Ва аз ҳар шайтони нофармон нигаҳ доштем"},{"number":8,"text":"То сухани сокинони олами болоро нашнаванд ва аз ҳар сӯй ронда шаванд"},{"number":9,"text":"То дур гарданд ва барои онҳост азобе доим"},{"number":10,"text":"Ғайри он шайтон, ки ногаҳон чизе бирабояд ва ногаҳон шӯълаи сӯзандае дунболаш кунад"},{"number":11,"text":"Пас, аз кофирон бипурс, ки оё офариниши онҳо душвортар аст ё он чӣ Мо офаридаем. Мо онҳоро аз гиле часпанда офаридаем"},{"number":12,"text":"Ту дар тааҷҷуб шудӣ ва онҳо масхара мекунанд"},{"number":13,"text":"Ва чун ба онҳо панд дода шавад, панд, намепазиранд"},{"number":14,"text":"Ва чун ояе бубинанд, аз якдигар мехоҳанд, то онро ба масхара гиранд"},{"number":15,"text":"Ва мегӯянд: «Ин чизе ғайри ҷодуи ошкор нест"},{"number":16,"text":"оё вақте ки мо мурдем ва хоку устухон шудем, моро зинда мекунанд"},{"number":17,"text":"ё падарони моро?»"},{"number":18,"text":"Бигӯ: «Бале, ва шумо хору бечора мешавед!»"},{"number":19,"text":"Ва онон худ хоҳанд дид, ки ба як фармон ҳамаро зинда мекунанд"},{"number":20,"text":"Мегӯянд: «Вой бар мо, ин ҳамон рӯзи ҷазост!»"},{"number":21,"text":"Ин ҳамон рӯзи довари аст, ки дурӯғаш мепиндоштед"},{"number":22,"text":"Ононро, ки зулм мекарданд ва ҳамроҳонашонро ва онҳоеро, ки ба ҷои Худои якто мепарастиданд, ҷамъ оваред"},{"number":23,"text":"Ҳамаро ба роҳи ҷаҳаннам роҳ нишон диҳед"},{"number":24,"text":"Ва нигаҳ доредашон, бояд бозхост шаванд"},{"number":25,"text":"«Чаро якдигарро ёрӣ намекунед?»"},{"number":26,"text":"На, имрӯз ҳама таслимшавандагонанд"},{"number":27,"text":"Ва он гоҳ рӯй ба якдигар кунанд ва бипурсанд"},{"number":28,"text":"Гӯянд: «Шумо будед, ки аз дари некхоҳӣ бар мо медаромадед»"},{"number":29,"text":"Гӯянд: «На, шумо имон наёварда будед"},{"number":30,"text":"Моро бар шумо ҳеҷ ғолибияте набуд. Шумо худ мардумоне нофармон будед"},{"number":31,"text":"Гуфтаи Парвардигорамон бар мо воҷид шуд. Акнун бояд бичашем"},{"number":32,"text":"Мо шуморо гумроҳ кардем ва худ низ гумроҳ будем»"},{"number":33,"text":"Дар он рӯз ҳама дар азоб шариканд"},{"number":34,"text":"Мо бо гунаҳкорон чунин мекунем"},{"number":35,"text":"Чун ба онон гуфта мешуд, ки ғайри Худои якто худое нест, такаббур мекарданд"},{"number":36,"text":"ва мегуфтанд: «Оё ба хотири шоири девонае худоёнамонро тарк гӯем?»"},{"number":37,"text":"На, он паёмбар ҳақро овард ва паёмбарони пешинро тасдиқ кард"},{"number":38,"text":"Шумо азоби дардоварро хоҳед чашид"},{"number":39,"text":"Дар баробари амалҳоятон ҷазо хоҳед дид"},{"number":40,"text":"Ғайри бандагони мухлиси Худо"},{"number":41,"text":"ки онҳоро ризқе муъайян аст"},{"number":42,"text":"аз меваҳо, ва гиромӣ доштагонанд"},{"number":43,"text":"дар биҳиштҳои пурнеъмат"},{"number":44,"text":"бар тахтҳое, ки рӯбарӯи ҳаманд"},{"number":45,"text":"Ва ҷоме аз чашмаи хушгувор миёнашон ба гардиш дарояд"},{"number":46,"text":"сафед асту нӯшандагонашро лаззатбахш"},{"number":47,"text":"на дарди сар орад ва на нӯшанда маст шавад"},{"number":48,"text":"Заноне фарохчашм, ки танҳо ба шавҳарони худ назар доранд, ҳамдами онҳоянд"},{"number":49,"text":"Ҳамонанди тухми мурғҳое дур аз дастрас"},{"number":50,"text":"Рӯ ба якдигар кунанд ва гуфтугӯ кунанд"},{"number":51,"text":"Яке аз онҳо гӯяд: «Маро ҳамнишине буд"},{"number":52,"text":"ки мегуфт: «Оё ту аз онҳо ҳастӣ, ки тасдиқ мекунанд"},{"number":53,"text":"Оё он гоҳ, ки мурдему хоку устухон шудем, ҷазоямон медиҳанд?»"},{"number":54,"text":"Гӯянд: «Метавонед аз боло бинигаред?»"},{"number":55,"text":"Аз боло бинигарад ва ӯро дар миёни оташи дӯзах бинад"},{"number":56,"text":"Гуядаш: «Ба Худо савганд, наздик буд, ки маро ба ҳалокат афканӣ"},{"number":57,"text":"Ва агар мавҳибати (бахшиши) Парвардигорам набуд, ман низ аз ҳозиршудагони азоб мебудам"},{"number":58,"text":"Оё моро марге нест"},{"number":59,"text":"ҷуз он марги нахустин? Ва дигар азобамон намекунанд?»"},{"number":60,"text":"Ҳар оина (албатта) ин аст комёбии бузург"},{"number":61,"text":"Амалкунандагон бояд барои чунин мукофоте амал кунанд"},{"number":62,"text":"Оё хӯришро ин беҳтар ё дарахти заққум"},{"number":63,"text":"Мо он дарахтро барои ибтилои (гирифтории) ситамкорон падид овардаем"},{"number":64,"text":"Дарахтест, ки аз қаъри ҷаҳаннам мерӯяд"},{"number":65,"text":"Мевааш монанди сари шайтонҳо аст"},{"number":66,"text":"дӯзахиён аз он мехӯранд ва шикам пур месозанд"},{"number":67,"text":"ва бар сари он омехтае аз оби сӯзон менушанд"},{"number":68,"text":"Сипас бозгашташон ба ҳамон ҷаҳаннам аст"},{"number":69,"text":"Онҳо падарони худро пеш аз худ гумроҳ ёфтанд"},{"number":70,"text":"ва аз паи онҳо шитобон мераванд"},{"number":71,"text":"Ва пеш аз онҳо бештар пешиниён гумроҳ шуданд"},{"number":72,"text":"Ва Мо бимдиҳандагоне ба миёнашон фиристодем"},{"number":73,"text":"Пас бингар, ки саранҷоми он бимёфтагон чӣ гуна буд"},{"number":74,"text":"Ғайри бандагони мухлиси Худо"},{"number":75,"text":"Нӯҳ Моро нидо кард ва Мо чӣ нек посухдиҳандае будем"},{"number":76,"text":"Ӯ ва касонашро аз андӯҳи бузург наҷот додем"},{"number":77,"text":"Ва фарзандонашро боқӣ гузоштем"},{"number":78,"text":"Ва номи неки ӯро дар наслҳои баъд боқӣ ниҳодем"},{"number":79,"text":"Салом бар Нӯҳ бод дар саросари ҷаҳон"},{"number":80,"text":"Мо некӯкоронро чунин мукофот медиҳем"},{"number":81,"text":"Ӯ аз бандагони мӯъмини Мо буд"},{"number":82,"text":"Сипас дигаронро ғарқ сохтем"},{"number":83,"text":"Иброҳим аз пайравони ӯ буд"},{"number":84,"text":"Он гоҳ ки бо диле холи аз шубҳа рӯй ба Парвардигораш овард"},{"number":85,"text":"Ба падараш ва қавмаш гуфт: «Чӣ мепарастед"},{"number":86,"text":"Оё ба ҷои Худои якто худоёни дурӯғинро мехоҳед"},{"number":87,"text":"Ба Парвардигори ҷаҳониён чӣ гумон доред?»"},{"number":88,"text":"Нигоҳе ба ситорагон кард"},{"number":89,"text":"ва гуфт: «Ман беморам!»"},{"number":90,"text":"Аз ӯ рӯйгардон шуданд ва бозгаштанд"},{"number":91,"text":"Пинҳонӣ назди худоёнашон омад ва гуфт: «Чизе намехӯред"},{"number":92,"text":"Чаро сухан намегӯед?»"},{"number":93,"text":"Ва дар ниҳон дасте бақувват бар онҳо зад"},{"number":94,"text":"Қавмаш шитобон наздаш омаданд"},{"number":95,"text":"Гуфт: «Оё чизҳоеро, ки худ метарошед, мепарастед"},{"number":96,"text":"Худои яктост, ки шумо ва ҳар чӣ месозед, офаридааст»"},{"number":97,"text":"Гуфтанд: «Барояш биное оозед ва дар оташаш андозед»"},{"number":98,"text":"Хостанд то бадандешӣ кунанд, Мо низ онҳоро зердаст (хору мағлуб) гардонидем"},{"number":99,"text":"Гуфт: «Ман ба сӯи Парвардигорам меравам. Ӯ маро роҳнамоӣ хоҳад кард"},{"number":100,"text":"Эй Парвардигори ман, маро фарзанде солеҳ ато кун!»"},{"number":101,"text":"Пас ӯро ба писаре бурдбор хушхабар додем"},{"number":102,"text":"Чун бо падар ба ҷое расид, ки бояд ба кор сар кунанд, гуфт: «Эй писаракам, дар хоб дидаам, ки туро забҳ мекунам. Бингар, ки чӣ меандешӣ». Гуфт: «Эй падар, ба ҳар чӣ фармон шудаӣ, амал кун, ки агар Худо бихоҳад, маро аз собирон (сабркунандагон) хоҳӣ ёфт»"},{"number":103,"text":"Чун ҳар ду таслим шуданд ва ӯро ба пешонӣ хобонид"},{"number":104,"text":"Мо нидояш додем: «Эй Иброҳим"},{"number":105,"text":"хобатро ба ҳақиқат паивастӣ», Ва Мо некӯкоронро чунин мукофот медиҳем"},{"number":106,"text":"Ин озмоише ошкор буд"},{"number":107,"text":"Ва ӯро ба забҳе бузург бозхаридем"},{"number":108,"text":"Ва номи неки ӯро дар наслҳои баъд боқӣ гузоштем"},{"number":109,"text":"Салом бар Иброҳим"},{"number":110,"text":"Мо некӯкоронро инчунин мукофот медиҳем"},{"number":111,"text":"Ӯ аз бандагони мӯъмини Мо буд"},{"number":112,"text":"Ӯро ба Исҳок — паёмбаре шоиста мужда додем"},{"number":113,"text":"Ӯ на Исҳоқро баракат додем. Ва аз фарзандонашон баъзе некӯкор ҳастанд ва баъзе ба ошкоро бар худ ситамкор"},{"number":114,"text":"Мо ба Мӯсо ва Ҳорун неъмат додем"},{"number":115,"text":"Он ду ва мардумашонро аз ранҷе бузург наҷот бахшидем"},{"number":116,"text":"Ононро ёрӣ додем, то ғолиб шуданд"},{"number":117,"text":"Ва китобе равшангарашон додем"},{"number":118,"text":"Ва ба роҳи рост ҳидояташон кардем"},{"number":119,"text":"Ва номи некашонро дар наслҳои баъд боқӣ гузоштем"},{"number":120,"text":"Салом бар Мӯсо ва Ҳорун"},{"number":121,"text":"Мо некӯкоронро инчунин мукофот медиҳем"},{"number":122,"text":"Он ду аз бандагони мӯъмини Мо буданд"},{"number":123,"text":"Ва Илёс аз паёмбарон буд"},{"number":124,"text":"Ба мардуми худ гуфт: «Оё аз Худо наметарсед"},{"number":125,"text":"Оё Баълро ба худои мехонед ва Он беҳтарини офаринандагонро тарк мекунед"},{"number":126,"text":"Парварднгори шумо ва Парвардигори падаронатон Худои яктост»"},{"number":127,"text":"Пас дурӯғаш бароварданд ва онон аз ҳозиркардагонанд, (дар азоб)"},{"number":128,"text":"Ғайри бандагони мухлиси Худо"},{"number":129,"text":"Ва номи неки ӯро дар наслҳои баъд боқӣ гузоштем"},{"number":130,"text":"Салом бар хонадони Илёс"},{"number":131,"text":"Мо некӯкоронро инчунин подош (мукофот) медиҳем"},{"number":132,"text":"Ӯ аз бандагони мӯъмини Мо буд"},{"number":133,"text":"Ва Лут аз паёмбарон буд"},{"number":134,"text":"Ӯ ва ҳамаи касонашро наҷот додем"},{"number":135,"text":"Ғайри пиразане, ки бо мардуми шаҳр бимонд"},{"number":136,"text":"Сипас дигаронро ҳалок кардем"},{"number":137,"text":"Шумо бар (маскани) онҳо мегузаред бомдодон"},{"number":138,"text":"ва шомгоҳон. Оё ақл намекунед"},{"number":139,"text":"Ва Юнус аз паёмбарон буд"},{"number":140,"text":"Чун ба он киштии пур аз мардум гурехт"},{"number":141,"text":"қуръа заданд ва ӯ дар қуръа мағлуб шуд"},{"number":142,"text":"Моҳӣ фурӯ бурдаш ва ӯ лоиқи сарзаниш буд"},{"number":143,"text":"Пас агар аз тасбеҳ гуён намебуд"},{"number":144,"text":"то рӯзи қиёмат дар шиками моҳӣ мемонд"},{"number":145,"text":"Пас ӯро, ки бемор буд, ба хушкӣ афкандем"},{"number":146,"text":"Ва бар болои сараш бӯтаи кадуе рӯёнидем"},{"number":147,"text":"Ва ӯро ба пайғамбарӣ бар сад ҳазор кас ва бештар фиристодем"},{"number":148,"text":"Онҳо имон оварданд ва то зинда буданд, бархурдорияшон додем"},{"number":149,"text":"Аз онҳо бипурс; «Оё духтарон аз они Парвардигори ту бошанд ва писарон аз они онҳо?»"},{"number":150,"text":"Оё вақте ки Мо малоикаро зан меофаридем, онҳо медиданд"},{"number":151,"text":"Огоҳ бош, ки аз дурӯғгӯияшон аст, ки мегӯянд"},{"number":152,"text":"«Худо соҳиби фарзанд аст». Дурӯғ мегӯянд"},{"number":153,"text":"Оё Худо духтаронро бар писарон бартарӣ дод"},{"number":154,"text":"Шуморо чӣ мешавад? Чӣ гуна ҳукм мекунед"},{"number":155,"text":"Оё намеандешед"},{"number":156,"text":"Ё бар даъвои худ далели равшане доред"},{"number":157,"text":"Агар рост мегӯед, китобатонро биёваред"},{"number":158,"text":"Ва миёни Худову ҷинниён хешовандӣ қоил шуданд ва ҷинниён медонанд, ки ҳозиркардашудагонанд. (дар азоб)"},{"number":159,"text":"Аз он сифат, ки меоварданд, Худо пок аст"},{"number":160,"text":"ғайри бандагони мухлиси Худо"},{"number":161,"text":"Шумо ва бутоне, ки мепарастед"},{"number":162,"text":"натавонистед гумроҳ кунед"},{"number":163,"text":"магар он касро, ки роҳии ҷаҳаннам бошад"},{"number":164,"text":"«Ва ҳар кас аз мо ҷое муъайян дорад"},{"number":165,"text":"Албатта мо сафзадагонем"},{"number":166,"text":"Ва албатта мо тасбеҳгӯяндагонем»"},{"number":167,"text":"Агарчи мегуфтанд"},{"number":168,"text":"«Агар аз пешиниён назди мо китобе монда буд"},{"number":169,"text":"мо аз бандагони мухлиси Худо мебудем»"},{"number":170,"text":"Онҳо ба он китоб кофир шуданд ва ба зуди, ки хоҳанд фаҳмид"},{"number":171,"text":"Мо дар бораи бандагонамон, ки ба пайғамбарӣ мефиристем, аз пеш тасмим гирифтаем"},{"number":172,"text":"ки албатта онон ёрӣ мешаванд"},{"number":173,"text":"Ва лашкари Мо худ ғолибанд"},{"number":174,"text":"Пас то муддате аз онҳо рӯй бигардон"},{"number":175,"text":"Оқибаташонро бубин, онҳо низ хоҳанд дид"},{"number":176,"text":"Оё азоби Моро ба шитоб металабанд"},{"number":177,"text":"Чун азоб ба майдонашон фарояд, ин бимдодашудагон чӣ бомдоди баде хоҳанд дошт"},{"number":178,"text":"Аз онҳо то чанде рӯй бигардон"},{"number":179,"text":"Пас оқибаташонро бубин, онҳо низ хоҳанд дид"},{"number":180,"text":"Муназзаҳ (покаст) аст Парвардигори ту — он Парвардигори пирӯзманд — аз ҳар чӣ ба васфи Ӯ мегӯянд"},{"number":181,"text":"Ва салом бар паёмбарон"},{"number":182,"text":"Ва ҳамд аз они Парвардигори ҷаҳониён аст"}]}