{"number":80,"edition":"tg.ayati","ayahs":[{"number":1,"text":"Рӯйро турш кард ва сар баргардонид"},{"number":2,"text":"чун он нобино ба наздаш омад"},{"number":3,"text":"Ва ту чӣ донӣ, шояд, ки ӯ покиза шавад"},{"number":4,"text":"ё панд гирад ва панди ту фоидааш кунад"},{"number":5,"text":"Аммо он ки ӯ тавонгар аст"},{"number":6,"text":"ту рӯи худ ба ӯ мекунӣ"},{"number":7,"text":"ва агар ҳам пок нагардад, чизе бар зиёни ту нест"},{"number":8,"text":"Ва аммо он, ки шитобон ба назди ту меояд"},{"number":9,"text":"ва метарсад, (аз худо)"},{"number":10,"text":"ту аз ӯ ба дигаре рӯй, меорӣ"},{"number":11,"text":"Оре, ин Қуръон пандест"},{"number":12,"text":"пас ҳар кӣ хоҳад, аз он панд гирад"},{"number":13,"text":"Дар саҳифаҳое гиромӣ"},{"number":14,"text":"баландқадру покиза"},{"number":15,"text":"ба дасти котибоне"},{"number":16,"text":"бузургвору некӯкор"},{"number":17,"text":"Марг бар одамӣ бод, ки чӣ носипос (ношукр) аст"},{"number":18,"text":"Ӯро аз чӣ офаридааст"},{"number":19,"text":"Аз нутфае офарид ва ба андоза муайян кард"},{"number":20,"text":"сипас роҳашро осон сохт"},{"number":21,"text":"Он гоҳ бимирондаш ва дар гӯр кард"},{"number":22,"text":"Ва он гоҳ, ки хоҳад, зиндааш созад"},{"number":23,"text":"На ки ҳанӯз он чиро ба ӯ фармон дода буд, ба ҷой наёвардааст"},{"number":24,"text":"Пас одамӣ ба таъоми худ бингарад"},{"number":25,"text":"Мо боронро фурӯ боридем, бориданӣ"},{"number":26,"text":"ва заминро шикофтем, шикофтанӣ"},{"number":27,"text":"ва дар он донаҳо рӯёнидем"},{"number":28,"text":"ва току сабзавот"},{"number":29,"text":"ва зайтуну нахл (дарахти хурмо)"},{"number":30,"text":"ва боғҳои пурдарахт"},{"number":31,"text":"ва меваву алаф"},{"number":32,"text":"то шумову чорпоёнатон баҳра баред"},{"number":33,"text":"Чун бонги қиёмат барояд"},{"number":34,"text":"рӯзе, ки одамӣ аз бародараш мегурезад"},{"number":35,"text":"ва аз модарашу падараш"},{"number":36,"text":"ва аз занашу фарзандонаш"},{"number":37,"text":"Ҳар касро дар рӯз корест, ки ба худ машғулаш дорад"},{"number":38,"text":"Чеҳраҳое дар он рӯз дурахшонанд"},{"number":39,"text":"хандонанду шодонанд"},{"number":40,"text":"Ва чеҳраҳое дар он рӯз ғуборолуданд"},{"number":41,"text":"дар сиёҳӣ фурӯ рафтаанд"},{"number":42,"text":"Инҳо кофирону фоҷиронанд (бадкорон)"}]}