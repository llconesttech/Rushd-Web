{"number":85,"edition":"tg.ayati","ayahs":[{"number":1,"text":"Қасам ба осмон, ки дорандаи бурҷҳост"},{"number":2,"text":"ва қасам ба рӯзи мавъуд"},{"number":3,"text":"ва қасам ба шоҳидидиҳанда ва он чӣ ба он шоҳидӣ диҳанд"},{"number":4,"text":"ки соҳибони уҳдуд ба ҳалокат расиданд"},{"number":5,"text":"Оташе афрӯхта аз ҳезумҳо"},{"number":6,"text":"он гоҳ ки бар канори он оташ нишаста буданд"},{"number":7,"text":"ва бар он чӣ бар сари мӯъминон меоваранд, шоҳид буданд"},{"number":8,"text":"Ва ҳеҷ айбе дар онҳо наёфтанд, ҷуз он ки ба Худои ғолиби лоиқи ситоиш имон оварда буданд"},{"number":9,"text":"он Худое, ки фармонравоии осмонҳову замин аз они Ӯст ва бар ҳар чизе нозир аст"},{"number":10,"text":"Албатта онон, ки мардону занони мӯъминро шиканҷа карданд ва тавба накарданд, азоби ҷаҳаннам ва азоби оташ барои онҳост"},{"number":11,"text":"Барои касоне, ки имон овардаанд ва корҳои шоиста кардаанд, биҳиштҳоест, ки дар он наҳрҳо ҷорист ва он комёбии бузургест"},{"number":12,"text":"Ба азоб гирифтани Парвардигори ту сахт аст"},{"number":13,"text":"Ӯст, ки нахуст меофаринад ва пас аз марг зинда месозад"},{"number":14,"text":"Ӯ бахшояндаву дӯстдоранда аст"},{"number":15,"text":"Ӯст соҳиби арши бузург"},{"number":16,"text":"Ҳар чиро ирода кунад, ба анҷом мерасонад"},{"number":17,"text":"Оё достони лашкарҳоро шунидаӣ"},{"number":18,"text":"Лашкарҳои Фиръавну қавми Самуд"},{"number":19,"text":"Оре, онон, ки роҳи куфр пеш гирифтаанд, ҳамчунон дар дурӯғбарорӣ ҳастанд"},{"number":20,"text":"ва Худо аз ҳама сӯ бар онҳо иҳота дорад"},{"number":21,"text":"Бале, ин Қуръони маҷид аст"},{"number":22,"text":"дар лавҳи маҳфуз"}]}