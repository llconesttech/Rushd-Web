{"number":70,"edition":"tg.ayati","ayahs":[{"number":1,"text":"Пурсандае аз азобе пурсид, ки"},{"number":2,"text":"бар кофирон фуруд хоҳад омад ва кас онро дафъ натавонад кард"},{"number":3,"text":"аз ҷониби Худо, ки соҳиби осмонҳост"},{"number":4,"text":"Дар рӯзе, ки миқдораш панҷоҳ ҳазор сол аст, фариштагон ва рӯҳ ба он ҷо боло раванд"},{"number":5,"text":"Пас сабр кун, сабре некӯ"},{"number":6,"text":"Онҳо он рӯзро дур мебинанд"},{"number":7,"text":"ва мо наздикаш мебинем"},{"number":8,"text":"рӯзе, ки осмон чун филиз гудохта гардад"},{"number":9,"text":"ва кӯҳҳо чун пашм (дар сабукӣ)"},{"number":10,"text":"ва ҳеҷ хешованде аз ҳоли хешованди худ напурсад"},{"number":11,"text":"якдигарро баробари чашмашон оранд. Гуноҳкор дӯст дорад, ки худашро бозхарад ба фарзандонаш"},{"number":12,"text":"ва занаш ва бародараш"},{"number":13,"text":"ва аширааш (хешонаш), ки ӯро макон додааст"},{"number":14,"text":"ва ҳамаи онҳо, ки дар рӯи заминанд ва наҷот ёбад"},{"number":15,"text":"Ҳаргиз на, ки он шӯълаи оташ аст"},{"number":16,"text":"пӯсти сарро меканад"},{"number":17,"text":"ҳар киро, ки ба ҳақ пушт кард ва аз фармон сар печид, ба тарафи худ мехонад"},{"number":18,"text":"ва онро, ки ҷамъ меоварду ҷой мекард"},{"number":19,"text":"Албатта одамиро ҳарису бесабр офаридаанд"},{"number":20,"text":"Чун бадие ба ӯ расад, беқарорӣ кунад"},{"number":21,"text":"Ва чун моле ба дасташ афтад бахилӣ мекунад"},{"number":22,"text":"магар намозгузорандагон"},{"number":23,"text":"онон, ки ба намоз мудовамат (давом) мекунанд"},{"number":24,"text":"ва онон, ки дар молҳояшон ҳаққест муъайян"},{"number":25,"text":"барои гадову маҳрум"},{"number":26,"text":"ва касоне, ки рӯзи қиёматро тасдиқ мекунанд"},{"number":27,"text":"ва касоне, ки аз азбоби Парвардигорашон тарсонанд"},{"number":28,"text":"ки аз азоби Парвардигорашон дар амон натавонанд буд"},{"number":29,"text":"ва касоне, ки шармгоҳи худ нигаҳ медоранд"},{"number":30,"text":"магар барои ҳамсаронашон ё канизонашон, ки дар ин ҳол, маломате бар онҳо нест"},{"number":31,"text":"Ва онон, ки ғайри инро биталабанд, аз ҳад гузаштагон ҳастанд"},{"number":32,"text":"Ва касоне, ки амонатҳову аҳдхои худро риъоят мекунанд"},{"number":33,"text":"ва касоне, ки шоҳидии худ ба ҳақ адо мекунанд"},{"number":34,"text":"ва касоне, ки бар намозҳошон мувозибат (давом) доранд"},{"number":35,"text":"инҳо дар биҳишт гиромн ҳастанд"},{"number":36,"text":"Пас чист, ки кофирон ба сӯи ту мешитобанд"},{"number":37,"text":"Даста-даста аз ҷониби чапу, аз ҷониби рост"},{"number":38,"text":"Оё ҳар як аз онҳо тамаъ мекунад, ки ба биҳишти пурнеъмат дохил шавад"},{"number":39,"text":"Ҳаргиз на, онҳо худ медонанд,, ки аз чӣ чиз онҳоро офаридаем"},{"number":40,"text":"Пас савганд ба Парвардигори машриқҳову мағрибҳо, ки Мо тавоноем"},{"number":41,"text":"ки ба ҷои онҳо мардуме беҳтар биёварем ва дар ин кор нотавон нестем"},{"number":42,"text":"Пас бигузорашон то ба беҳудагӣ машғул шаванду ба бозича, то ба он рӯзе, ки ваъдаашон додаем, бирасанд"},{"number":43,"text":"рӯзе, ки шитобон аз қабрҳо бадар оянд, чунон ки гӯӣ назди бутон мешитобанд"},{"number":44,"text":"ваҳшат бар чашмонашон ғолиб шуда ва ба хори афтодаанд: ин аст ҳамон рӯзе, ки онҳоро ваъда дода буданд"}]}