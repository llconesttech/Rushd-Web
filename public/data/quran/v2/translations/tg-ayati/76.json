{"number":76,"edition":"tg.ayati","ayahs":[{"number":1,"text":"Дар ҳақиқат бар инсон муддате аз замон гузашт ва ӯ чизе зикршуда набуд"},{"number":2,"text":"Мо одамиро аз нутфае омехта биёфаридем, то ӯро имтиҳон кунем. Ва шунавову бинояш сохтаем"},{"number":3,"text":"Роҳро ба ӯ нишон додаем. Ё шукргузор бошад ё ношукр"},{"number":4,"text":"Мо барои кофирон занҷирҳову ғулҳо ва оташи афрӯхта омода кардаем"},{"number":5,"text":"Некон аз ҷомҳое менӯшанд, ки омехта ба кофур аст"},{"number":6,"text":"чашмае, ки бандагони Худо аз он менушанд ва онро ба ҳар ҷое, ки мехоҳанд, равон месозанд"},{"number":7,"text":"Ба назр вафо мекунанд ва аз рӯзе, ки шарри он ҳама ҷоро гирифтааст, метарсанд"},{"number":8,"text":"Ва таъомро дар ҳоле, худ дӯсташ доранд, ба мискину ятим ва асир мехӯронанд"},{"number":9,"text":"шуморо фақат барои Худо таъом медиҳем ва аз шумо на музде мехоҳем на шукре"},{"number":10,"text":"Мо аз Парвардигори худ метарсем, дар рӯзе, ки он рӯз рӯйҳо турш мешавад ва тарснок аст"},{"number":11,"text":"Худо онҳоро аз бадии он рӯз нигаҳ дошт ва ононро таровату шодмонӣ бахшид"},{"number":12,"text":"Ба мукофоти сабре, ки кардаанд, биҳишту ҳарир дод"},{"number":13,"text":"Дар он ҷо бар тахтҳо такя задаанд на ҳеҷ офтобе мебинанд ва на хунукии сахте"},{"number":14,"text":"Сояҳои дарахтонаш бар сарашон афтода ва меваҳояш ба фармонашон бошад"},{"number":15,"text":"Косаҳои нуқрагину кӯзаҳои шароб миёнашон ба гардиш дармеояд"},{"number":16,"text":"Кӯзаҳое аз нуқра, ки онҳоро ба андоза пур кардаанд"},{"number":17,"text":"Дар он ҷо ҷоме бинӯшонандашон, ки омехта бо занҷабил бошад"},{"number":18,"text":"аз чашмае, ки онро салсабил мегӯянд"},{"number":19,"text":"Ва писароне ба гирдашон мечарханд, ки чун онҳоро бубинӣ, пиндорӣ марвориди парокандаанд"},{"number":20,"text":"Чун бингарӣ, ҳар чи бингари неъмат фаровон аст ва фармонравоии бузург"},{"number":21,"text":"Бар танашон ҷомаҳоест аз сундуси сабз ва истабрақ. Ва ба дастбандҳое аз нуқра зинат шудаанд ва онҳоро Парвардигорашон шароби пок бинӯшонад"},{"number":22,"text":"Ин мукофоти шумост ва аз кӯшишатон шукргузорӣ шудааст"},{"number":23,"text":"Мо Қуръонро бар ту нозил кардем, нозил кардане некӯ"},{"number":24,"text":"Дар баробари фармони Парвардигорат собир бош ва аз ҳеҷ гуноҳкор ё носипосе итоъат макун"},{"number":25,"text":"Ва бомдодну шамгоҳон номи Парвардигоратро бар забон биёвар"},{"number":26,"text":"Дар қисме аз шаб саҷдааш кун ва дар ҳамаи дарозии шаб тасбеҳаш гӯй"},{"number":27,"text":"Инҳо ин дунёи зудгузарро дӯст доранд ва он рӯзи душворро паси пушт мепартоянд"},{"number":28,"text":"Мо одамиёнро офаридем ва аъзову пайвандҳояшонро нерӯманд гардонидем ва агар хоҳем, ба ҷои онҳо қавме монандашон биёварем"},{"number":29,"text":"Ин пандест. Пас ҳар кӣ хоҳад роҳе ба сӯи Парвардигори худ интихоб кунад"},{"number":30,"text":"Ва шумо ҷуз он намехоҳед, ки Худо хоста бошад зеро Худо донову ҳаким аст"},{"number":31,"text":"Ҳар касро, ки бихоҳад, шомили раҳмати худ созад ва барои ситамкорон азобе дардовар омода кардааст"}]}