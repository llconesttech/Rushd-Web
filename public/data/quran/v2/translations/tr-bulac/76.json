{"number":76,"edition":"tr.bulac","ayahs":[{"number":1,"text":"Gerçek şu ki, insanın üzerinden, daha kendisi anılmaya değer bir şey değilken, uzun zamanlardan (dehr) bir süre (hin) gelip-geçti"},{"number":2,"text":"Şüphesiz Biz insanı, karmaşık olan bir damla sudan yarattık. Onu deniyoruz. Bundan dolayı onu işiten ve gören yaptık"},{"number":3,"text":"Biz ona yolu gösterdik; (artık o,) ya şükredici olur ya da nankör"},{"number":4,"text":"Doğrusu Biz kafirlere zincirler, demir halkalar (tomruklar) ve çılgınca yanan bir ateş hazırladık"},{"number":5,"text":"Şüphesiz ki iyiler (ebrar), karışımı kafur olan bir kadehten içerler"},{"number":6,"text":"Allah'ın kullarının kendisinden içtikleri bir kaynak; onu fışkırttıkça fışkırtıp akıtırlar"},{"number":7,"text":"Adaklarını yerine getirirler ve şerri (kötülüğü) yaygın olan bir günden korkarlar"},{"number":8,"text":"Kendileri, ona duydukları sevgiye rağmen yemeği, yoksula, yetime ve esire yedirirler"},{"number":9,"text":"Biz size, ancak Allah'ın yüzü (rızası) için yediriyoruz; sizden ne bir karşılık istiyoruz, ne bir teşekkür"},{"number":10,"text":"Çünkü biz, asık suratlı, zorlu bir gün nedeniyle Rabbimiz'den korkuyoruz"},{"number":11,"text":"Artık Allah, onları böyle bir günün şerrinden korumuş ve onlara parıltılı bir aydınlık ve bir sevinç vermiştir"},{"number":12,"text":"Ve sabretmeleri dolayısıyla cennetle ve ipekle ödüllendirmiştir"},{"number":13,"text":"Orada tahtlar üzerinde yaslanıp-dayanmışlardır. Orada ne (yakıcı) bir güneş ve ne de dondurucu bir soğuk görürler"},{"number":14,"text":"(Meyvelerin) Gölgeleri onlara pek yakın ve devşirilmeleri kolaylaştırıldıkça kolaylaştırılmış"},{"number":15,"text":"Çevrelerinde gümüşten billur kablar, kupalar dolaştırılır"},{"number":16,"text":"Gümüşten billur kaplar ki, onları belli bir ölçüyle tespit etmişlerdir"},{"number":17,"text":"Orada onlara bir kadeh içirilir ki, karışımı zencefildir"},{"number":18,"text":"Bir pınar ki orada \"selsebil\" olarak adlandırılır"},{"number":19,"text":"Çevrelerinde (gençlikleri ve dinçlikleri) ebedi kılınmış civanlar dolaşır-durur; sen onları gördüğün zaman saçılmış birer inci sanırsın"},{"number":20,"text":"Her nereye baksan, bir nimet ve büyük bir mülk görürsün"},{"number":21,"text":"Onların üzerinde hafif ipek ve ağır işlenmiş atlastan yeşil elbiseler vardır. Gümüşten bileziklerle bezenmişlerdir. Rableri onlara tertemiz bir şarab içirmiştir"},{"number":22,"text":"Şüphesiz, bu, sizin için bir mükafaattır. Sizin çaba-harcamanız şükre değer (meşkur: makbul) görülmüştür"},{"number":23,"text":"Gerçek şu ki, Kur'an'ı senin üzerine 'safhalar halinde bir indirme tarzıyla (tenzil)’ indiren Biziz, Biz"},{"number":24,"text":"Öyleyse, Rabbinin hükmüne sabır göster. Onlardan günahkar veya nankör olana itaat etme"},{"number":25,"text":"Ve sabah, akşam Rabbinin adını zikret"},{"number":26,"text":"Gecenin bir bölümünde O'na secde et ve geceleyin uzun uzadıya O'nu tesbih et"},{"number":27,"text":"Gerçek şu ki bunlar, çarçabuk geçmekte olan (dünyay)ı seviyorlar. Önlerinde bulunan ağır bir günü bırakıyorlar"},{"number":28,"text":"Onları Biz yarattık ve bağlarını sımsıkı bağladık. Dilediğimiz zaman da onları benzerleriyle değiştiririz"},{"number":29,"text":"Şüphesiz, bu bir öğüttür. Artık dileyen Rabbine bir yol bulabilir"},{"number":30,"text":"Allah dilemedikçe siz dileyemezsiniz. Gerçekten Allah, bilendir, hüküm ve hikmet sahibidir"},{"number":31,"text":"Dilediğini Kendi rahmetine sokar. Zalimlere ise, onlar için acı bir azap hazırlamıştır"}]}