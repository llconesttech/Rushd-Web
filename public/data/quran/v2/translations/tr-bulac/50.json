{"number":50,"edition":"tr.bulac","ayahs":[{"number":1,"text":"Kaf. 'Şerefli üstün' Kur'an'a andolsun"},{"number":2,"text":"Hayır, onlara kendilerinden bir uyarıcı gelmesine şaştılar da, o kafirler: \"Bu şaşılacak bir şey\" dediler"},{"number":3,"text":"Biz öldüğümüz ve toprak olduğumuz zaman mı (yeniden diriltilecek mişiz)? Bu uzak bir dönüş (iddiasıdır)"},{"number":4,"text":"Doğrusu Biz, yerin onlardan ne eksilttiğini bilmişizdir. Katımız'da (bütün bunları) saklayıp-koruyan bir kitap vardır"},{"number":5,"text":"Hayır, hak kendilerine gelince yalanladılar. Şimdi onlar, derin bir sarsıntı içinde bulunuyorlar"},{"number":6,"text":"Üzerlerindeki göğe bakmıyorlar mı? Biz, onu nasıl bina ettik ve onu nasıl süsledik? Onun hiçbir çatlağı yok"},{"number":7,"text":"Yeri de (nasıl) döşeyip-yaydık? Onda sarsılmaz dağlar bıraktık ve onda 'göz alıcı ve iç açıcı' her çiftten (nice bitkiler) bitirdik"},{"number":8,"text":"(Bunlar,) 'İçten Allah'a yönelen' her kul için 'hikmetle bakan bir iç göz' ve bir zikirdir"},{"number":9,"text":"Ve gökten mübarek (bereket ve rahmet yüklü) su indirdik; böylece onunla bahçeler ve biçilecek taneler bitirdik"},{"number":10,"text":"Ve birbiri üstüne dizilmiş tomurcuk yüklü yüksek hurma ağaçları da"},{"number":11,"text":"Kullara rızık olmak üzere. Ve onunla (o suyla) ölü bir şehri dirilttik. İşte (ölümden sonra) diriliş de böyledir"},{"number":12,"text":"Onlardan önce Nuh kavmi, Ress halkı ve Semud (kavmi) de yalanladı"},{"number":13,"text":"Ad, Firavun ve Lut'un kardeşleri"},{"number":14,"text":"Eyke halkı ve Tubba' kavmi de. Hepsi elçileri yalanladı; böylece Benim tehdidim (onların üzerine) hak oldu"},{"number":15,"text":"Ya, Biz ilk yaratılışta güçsüz mü düştük? Hayır, onlar 'karmaşık bir kuşku' içindedirler"},{"number":16,"text":"Andolsun, insanı Biz yarattık ve nefsinin ona ne vesveseler vermekte olduğunu biliriz. Biz ona şahdamarından daha yakınız"},{"number":17,"text":"Onun sağında ve solunda oturan iki yazıcı kaydederlerken"},{"number":18,"text":"O, söz olarak (herhangi bir şey) söylemeyiversin, mutlaka yanında hazır bir gözetleyici vardır"},{"number":19,"text":"O, ölüm sarhoşluğu, bir gerçek olarak gelip de, (insana) \"İşte bu, senin yan çizip-kaçmakta olduğun şeydir\" (denildiği zaman da)"},{"number":20,"text":"Sur'a da üfürülmüştür. İşte bu, tehdidin (gerçekleştiği) gündür"},{"number":21,"text":"(Artık) Her bir nefis, yanında bir sürücü ve bir şahid ile gelmiştir"},{"number":22,"text":"Andolsun, sen bundan gaflet içindeydin; işte Biz de senin üzerindeki örtüyü açıp-kaldırdık. Artık bugün görüş-gücün keskindir"},{"number":23,"text":"Onun yakını olan (ve yanından ayrılmayan melek) dedi ki: \"İşte bu, yanımda hazır durumda olan şey"},{"number":24,"text":"Siz ikiniz (ey melekler), her inatçı nankörü atın cehennemin içine"},{"number":25,"text":"Hayra engel olan, saldırgan şüpheciyi"},{"number":26,"text":"Ki o, Allah'la beraber başka bir İlah edinmişti. Artık ikiniz, onu en şiddetli olan azabın içine atın"},{"number":27,"text":"Onun yakın-dostu (saptırıcı) dedi ki: \"Rabbimiz, ben onu kışkırtıp-azdırdım. Ancak kendisi (haktan) uzak bir sapıklık içindeydi"},{"number":28,"text":"(Allah buyurur:) \"Benim Huzurumda çekişip-durmayın. Ben size daha önce 'kesin bir uyarı' göndermiştim"},{"number":29,"text":"Huzurumda söz değişikliğe uğratılmaz ve Ben kullara zulmedici değilim"},{"number":30,"text":"O gün cehenneme diyeceğiz: \"Doldun mu?\" O da: \"Daha fazlası var mı?\" diyecek"},{"number":31,"text":"Cennet de, muttakiler için, uzakta değildir, (o gün) yakınlaştırılmıştır"},{"number":32,"text":"Bu, size vadolunandır; (gönülden Allah'a) yönelip-dönen (İslam'ın hükümlerini) koruyan"},{"number":33,"text":"Görmediği halde Rahman'a karşı 'içi titreyerek korku duyan' ve 'içten Allah'a yönelmiş' bir kalp ile gelen içindir"},{"number":34,"text":"Ona 'esenlik ve barış (selam)la' girin. Bu, ebedilik günüdür"},{"number":35,"text":"Orda diledikleri herşey onlarındır; Katımız'da daha fazlası da var"},{"number":36,"text":"Biz bunlardan önce nice nesiller yıkıma uğrattık ki onlar, zorbaca yakalamak (yakıp-yıkmak, baskı ve şiddetle yönetmek, sindirmek) bakımından kendilerinden daha üstündüler; şehirlerde (yerin üstünü altına getirip, sayısız kazı, inşaat ve araştırmalarla her yanı) delik-deşik etmişlerdi. (Ama) kaçacak bir yer var mı"},{"number":37,"text":"Hiç şüphesiz, bunda, kalbi olan ya da bir şahid olarak kulak veren kimse için elbette bir öğüt (zikir) vardır"},{"number":38,"text":"Andolsun, Biz gökleri, yeri ve ikisi arasında bulunanları altı günde yarattık; Bize hiçbir yorgunluk dokunmadı"},{"number":39,"text":"Öyleyse sen, onların dediklerine karşılık sabret ve Rabbini güneşin doğuşundan önce ve batışından önce hamd ile tesbih et"},{"number":40,"text":"Gecenin bir bölümünde ve secdelerin arkasından da O'nu tesbih et"},{"number":41,"text":"Çağırıcının, yakın bir yerden çağrıda bulunacağı güne kulak ver"},{"number":42,"text":"O gün, o çığlığı bir gerçek (hak) olarak işitirler. İşte bu, (dirilip kabirlerden) çıkış günüdür"},{"number":43,"text":"Gerçek şu ki, dirilten ve öldüren Biziz, Biz. Ve dönüş de Bizedir"},{"number":44,"text":"O gün yer, onlardan çatlayıp-ayrılır da (onlar,) hızla koşarlar. İşte bu, Bize göre oldukça-kolay olan bir haşir (sizi birarada toplama)dır"},{"number":45,"text":"Biz onların neler söylediklerini daha iyi biliriz. Sen onların üzerinde bir zorba değilsin; şu halde, Benim kesin tehdidimden korkanlara Kur'an ile öğüt ver"}]}