{"number":85,"edition":"tr.bulac","ayahs":[{"number":1,"text":"Burçları olan göğe andolsun"},{"number":2,"text":"O vadedilen güne"},{"number":3,"text":"Şahid olana (görene) ve şahit olunana (görülene)"},{"number":4,"text":"Kahrolsun Ashab-ı Uhdud"},{"number":5,"text":"Tutuşturucu-yakıt dolu o ateş"},{"number":6,"text":"Hani kendileri (ateş hendeğinin) çevresinde oturmuşlardı"},{"number":7,"text":"Ve mü'minlere yaptıklarını seyrediyorlardı"},{"number":8,"text":"Onlardan, yalnızca 'üstün ve güçlü olan,' öğülen Allah'a iman ettiklerinden dolayı intikam alıyorlardı"},{"number":9,"text":"Ki O (Allah), göklerin ve yerin mülkü O'nundur. Allah, herşeyin üzerinde şahid olandır"},{"number":10,"text":"Gerçek şu ki, mü'min erkeklerle mü'min kadınlara işkence (fitne) uygulayanlar, sonra tevbe etmeyenler; işte onlar için, cehennem azabı vardır ve yakıcı azap onlaradır"},{"number":11,"text":"Şüphesiz iman edip salih amellerde bulunanlara gelince; onlar için altından ırmaklar akan cennetler vardır. İşte büyük 'kurtuluş ve mutluluk' budur"},{"number":12,"text":"Doğrusu, Rabbinin 'zorlu yakalayışı' şiddetlidir"},{"number":13,"text":"Çünkü O, ilkin var eden, (sonra dirilterek) döndürecek olandır"},{"number":14,"text":"O, çok bağışlayandır, çok sevendir"},{"number":15,"text":"Arşın sahibidir; Mecid (pek Yüce)dir"},{"number":16,"text":"Her dilediğini yapıp-gerçekleştirendir"},{"number":17,"text":"Orduların haberi sana geldi mi"},{"number":18,"text":"Firavun ve Semud (ordularının)"},{"number":19,"text":"Hayır; inkar edenler, (kesintisiz) bir yalanlama içindedirler"},{"number":20,"text":"Allah ise, onları arkalarından sarıp-kuşatmıştır"},{"number":21,"text":"Hayır; o (Kitap), 'şerefli-üstün' olan bir Kur'an'dır"},{"number":22,"text":"Levh-i Mahfuz'dadır"}]}