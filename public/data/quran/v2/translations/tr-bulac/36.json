{"number":36,"edition":"tr.bulac","ayahs":[{"number":1,"text":"Yasîn"},{"number":2,"text":"Andolsun hikmetli Kur'an'a"},{"number":3,"text":"Gerçekten sen, gönderilen (elçi)lerdensin"},{"number":4,"text":"Dosdoğru bir yol üzerinde(sin)"},{"number":5,"text":"(Kur'an) Güçlü ve üstün olan, esirgeyen (Allah')ın indirmesidir"},{"number":6,"text":"Babaları uyarılmamış, böylece kendileri de gafil kalmış bir kavmi uyarman için (gönderildin)"},{"number":7,"text":"Andolsun, onların çoğu üzerine o söz hak olmuştur; artık inanmazlar"},{"number":8,"text":"Gerçekten Biz onların boyunlarına, çenelere kadar (dayanan) halkalar geçirdik; bu yüzden başları yukarı kalkıktır"},{"number":9,"text":"Biz önlerinde bir sed, arkalarında bir sed çektik. Böylelikle onları örtüverdik, artık görmezler"},{"number":10,"text":"Kendilerini uyarsan da, uyarmasan da onlar için birdir; inanmazlar"},{"number":11,"text":"Sen ancak, zikre (Kur'an'a) uyan ve gayb ile Rahman olan (Allah')a (karşı) içi titreyerek korku duyan kimseyi uyarırsın. İşte böylesini, bir bağışlanma ve üstün bir ecirle müjdele"},{"number":12,"text":"Şüphesiz Biz, ölüleri Biz diriltiriz; onların önden takdim ettiklerini ve eserlerini Biz yazarız. Biz herşeyi, apaçık bir kitapta tespit edip korumuşuz"},{"number":13,"text":"Sen onlara, o şehir halkının örneğini ver; hani oraya elçiler gelmişti"},{"number":14,"text":"Hani onlara iki (elçi) göndermiştik, fakat ikisini yalanlamışlardı. Biz de (iki elçiyi) bir üçüncüyle güçlendirdik; böylece dediler ki: \"Şüphesiz biz, size, gönderilmiş elçileriz"},{"number":15,"text":"Dediler ki: \"Siz, bizim benzerimiz olan bir beşerden başkası değilsiniz, Rahman (olan Allah) da herhangi bir şey indirmiş değildir. Siz, yalnızca yalan söylüyorsunuz"},{"number":16,"text":"Dediler ki: \"Rabbimiz, gerçekten size gönderilmiş elçiler olduğumuzu bilir"},{"number":17,"text":"Bizim üzerimizde de (sorumluluk ve görev olarak) apaçık bir tebliğden başkası yoktur"},{"number":18,"text":"Dediler ki: \"Herhalde biz, sizlerden dolayı uğursuzluğa uğradık. Eğer (bu söylediklerinize) bir son vermeyecek olursanız, andolsun, sizi taşa tutacağız ve mutlaka bizden yana size acı bir azap dokunacaktır"},{"number":19,"text":"Dediler ki: \"Uğursuzluğunuz, sizinledir. Size öğüt verildi diye mi (uğursuzluğa uğradınız)? Hayır, siz ölçüyü taşıran bir kavimsiniz"},{"number":20,"text":"Şehrin en uzak yerinden bir adam koşarak geldi: \"Ey kavmim, elçilere uyun\" dedi"},{"number":21,"text":"Sizden ücret istemeyenlere uyun, onlar hidayet bulmuş kimselerdir"},{"number":22,"text":"Bana ne oluyor ki, beni yaratana kulluk etmeyecekmişim? Siz O'na döndürüleceksiniz"},{"number":23,"text":"Ben, O'ndan başka İlahlar edinir miyim ki, Rahman (olan Allah), bana bir zarar dileyecek olsa, ne onların şefaati bana bir şeyle yarar sağlar, ne de onlar beni kurtarabilirler"},{"number":24,"text":"O durumda ise, gerçekten ben apaçık bir sapıklık içinde olmuş olurum"},{"number":25,"text":"Şüphesiz ben, sizin Rabbinize iman ettim; işte beni işitin"},{"number":26,"text":"Ona: \"Cennete gir\" denildi. O da: \"Keşke benim kavmim de bir bilseydi\" dedi"},{"number":27,"text":"Rabbimin beni bağışladığını ve ağırlananlardan kıldığını"},{"number":28,"text":"Kendisinden sonra ise, kavminin üzerine gökten bir ordu indirmedik; indirecek de değildik"},{"number":29,"text":"(Ancak onlara) Yalnızca bir tek çığlık (yetti); anında sönüverdiler"},{"number":30,"text":"Yazıklar olsun kullara; ki onlara bir elçi gelmeyegörsün, mutlaka onunla alay ederlerdi"},{"number":31,"text":"Görmüyorlar mı, kendilerinden önce nice nesilleri helak ettik? Onlar, bir daha kendilerine dönmemektedirler"},{"number":32,"text":"Ancak onların hepsi, toplanmış olarak Huzurumuz'a getirilmişlerdir"},{"number":33,"text":"Ölü toprak kendileri için bir ayettir; Biz onu dirilttik, ondan taneler çıkarttık, böylelikle ondan yemektedirler"},{"number":34,"text":"Biz, orada hurmalıklardan ve üzüm-bağlarından bahçeler kıldık ve içlerinde pınarlar fışkırttık"},{"number":35,"text":"Onun ürünlerinden ve kendi ellerinin yaptıklarından yemeleri için. Yine de şükretmiyorlar mı"},{"number":36,"text":"Yerin bitirdiklerinden, kendi nefislerinden ve daha bilmedikleri nice şeylerden bütün çiftleri yaratan (Allah çok) Yücedir"},{"number":37,"text":"Gece de kendileri için bir ayettir. Gündüzü ondan sıyırıp yüzeriz, hemen artık karanlıkta kalıvermişlerdir"},{"number":38,"text":"Güneş de, kendisi için (tespit edilmiş) olan bir müstakarra doğru akıp gitmektedir. Bu, üstün ve güçlü olan, bilen (Allah)ın takdiridir"},{"number":39,"text":"Ay'a gelince, Biz onun için de birtakım uğrak yerleri takdir ettik; sonunda o, eski bir hurma dalı gibi döndü (döner)"},{"number":40,"text":"Ne Güneş'in Ay'a erişip-yetişmesi gerekir, ne de gecenin gündüzün önüne geçmesi. Her biri bir yörüngede yüzüp gitmektedirler"},{"number":41,"text":"Onların soylarını dolu gemilerde taşımamız da kendileri için bir ayettir"},{"number":42,"text":"Ve onlar için binmekte oldukları bunun benzeri (nice) şeyleri yaratmamız da"},{"number":43,"text":"Eğer dilersek onları batırır-boğarız; bu durumda ne onların imdadına yetişen olur, ne de kurtulabilirler"},{"number":44,"text":"Ancak Bizden bir rahmet olması ve (onları) belirli bir zamana kadar yararlandırmamız başka"},{"number":45,"text":"Onlara: \"Önünüzde ve arkanızda olandan sakının, belki esirgenirsiniz\" denildiğinde, (dinlemeyip inkara devam edenler)"},{"number":46,"text":"Onlara, Rablerinin ayetlerinden bir ayet gelmeyi görsün, mutlaka ondan yüz çevirirler"},{"number":47,"text":"Ve onlara: \"Size Allah'ın rızık olarak verdiklerinden infak edin\" denildiği zaman, o inkar edenler iman edenlere dediler ki: \"Allah'ın, eğer dilemiş olsaydı yedireceği kimseyi biz mi yedirecek mişiz? Gerçekten siz, apaçık bir şaşkınlık içindesiniz"},{"number":48,"text":"Ve derler ki: \"Eğer doğru söylüyorsanız bu tehdit (etmekte olduğunuz yıkım ve azap) ne zamanmış"},{"number":49,"text":"Onlar, yalnızca tek bir çığlıktan başkasını gözetmezler, onlar birbirleriyle çekişip-dururken o kendilerini yakalayıverir"},{"number":50,"text":"Artık ne bir tavsiyede bulunmağa güç yetirebilirler, ne ailelerine dönebilirler"},{"number":51,"text":"Sur'a üfürülmüştür; böylece onlar kabirlerinden (diriltilip) Rablerine doğru (dalgalar halinde) süzülüp-giderler"},{"number":52,"text":"Demişlerdir ki: \"Eyvahlar bize, uykuya-bırakıldığımız yerden bizi kim diriltip-kaldırdı? Bu, Rahman (olan Allah)ın va'dettiğidir, (demek ki) gönderilen (elçi)ler doğru söylemiş"},{"number":53,"text":"O, yalnızca bir tek çığlıktan başkası değildir; artık onların hepsi toplanmış olarak Huzurumuz'a getirilmişlerdir"},{"number":54,"text":"İşte bugün hiç kimseye (hiç)bir şeyle zulmedilmez ve siz de yaptıklarınızdan başkasıyla karşılık görmezsiniz"},{"number":55,"text":"Gerçek şu ki, bugün cennet halkı, 'sevinç ve mutluluk dolu' bir meşguliyet içindedirler"},{"number":56,"text":"Kendileri ve eşleri, gölgeliklerde, tahtlar üzerinde yaslanmışlardır"},{"number":57,"text":"Orada taptaze-meyveler onların ve istek duydukları herşey onlarındır"},{"number":58,"text":"Çok esirgeyen Rabb'dan onlara bir de sözlü \"Selam\" (vardır)"},{"number":59,"text":"Ey suçlu-günahkarlar, bugün siz bir yana çekilin"},{"number":60,"text":"Ey Ademoğulları, ben size and vermedim mi ki: Şeytana kulluk etmeyin, çünkü, o, sizin için apaçık bir düşmandır"},{"number":61,"text":"Bana kulluk edin, doğru yol budur"},{"number":62,"text":"Andolsun o, sizden birçok insan-neslini saptırmıştı. Yine de aklınızı kullanmıyor muydunuz"},{"number":63,"text":"İşte bu, size vadedilmiş cehennemdir"},{"number":64,"text":"İnkar etmenize karşılık olmak üzere bugün oraya girin"},{"number":65,"text":"Bugün Biz onların ağızlarını mühürleriz; (günahtan ve sevaptan yana) kazandıklarını, elleri Bize söylemekte, ayakları (aleyhlerinde) şahitlik etmektedir"},{"number":66,"text":"Eğer dilemiş olsaydık, gözlerinin üstüne bastırır-kör ederdik, böylece yola dökülüp-koşuşurlardı. Fakat nasıl göreceklerdi ki"},{"number":67,"text":"Eğer dilemiş olsaydık, oldukları yerde (en görkemli çağlarında) onları bir başka kalıba sokardık; böylece ne ileri gitmeye, ne geri dönmeye güç yetirebilirlerdi"},{"number":68,"text":"Kime uzun ömür verirsek, yaratılışta onu tersine çeviririz. Yine de akıllarını kullanmayacaklar mı"},{"number":69,"text":"Biz ona (Peygambere) şiir öğretmedik; (bu,) ona yakışmaz da. O (kendisine indirilen Kitap), yalnızca bir öğüt ve apaçık bir Kur'an'dır"},{"number":70,"text":"(Kur'an,) Diri olanları uyarıp korkutmak ve kafirlerin üzerine sözün hak olması için (indirilmiştir)"},{"number":71,"text":"Ellerimizin yaptıklarından kendileri için nice hayvanları yarattığımızı görmüyorlar mı? Böylece bunlara malik oluyorlar"},{"number":72,"text":"Biz onlara kendileri için boyun eğdirdik; işte bir kısmı binekleridir, bir kısmını(n da etini) yiyorlar"},{"number":73,"text":"Onlarda kendileri için daha nice yararlar ve içecekler vardır. Yine de şükretmeyecekler mi"},{"number":74,"text":"Yardım görürler umuduyla, Allah'tan başka İlahlar edindiler"},{"number":75,"text":"Onların (o İlahların) kendilerine yardım etmeye güçleri yetmez; oysa kendileri onlar için hazır bulundurulmuş askerlerdir"},{"number":76,"text":"Öyleyse onların sözleri seni hüzne kaptırmasın. Gerçekten Biz, sakladıklarını da, açığa vurduklarını da biliyoruz"},{"number":77,"text":"İnsan, Bizim kendisini bir damla sudan yarattığımızı görmüyor mu? Şimdi o, apaçık bir düşman kesilmiştir"},{"number":78,"text":"Kendi yaratılışını unutarak Bize bir örnek verdi; dedi ki: \"Çürümüş-bozulmuşken, bu kemikleri kim diriltecekmiş"},{"number":79,"text":"De ki: \"Onları, ilk defa yaratıp-inşa eden diriltecek. O, her yaratmayı bilir"},{"number":80,"text":"Ki O, size yeşil ağaçtan bir ateş kılandır; siz de ondan yakıyorsunuz"},{"number":81,"text":"Gökleri ve yeri yaratan, onların bir benzerini yaratmağa kadir değil mi? Elbette (öyledir); O, yaratandır, bilendir"},{"number":82,"text":"Bir şeyi dilediği zaman, O'nun emri yalnızca: \"Ol\" demesidir; o da hemen oluverir"},{"number":83,"text":"Herşeyin melekutu (hükümranlık ve mülkü) elinde bulunan (Allah) ne Yücedir. Siz O'na döndürüleceksiniz"}]}