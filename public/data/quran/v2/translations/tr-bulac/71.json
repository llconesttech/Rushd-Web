{"number":71,"edition":"tr.bulac","ayahs":[{"number":1,"text":"Şüphesiz, Biz Nuh'u; \"Kavmini, onlara acı bir azap gelmeden evvel uyar\" diye kendi kavmine (peygamber olarak) gönderdik"},{"number":2,"text":"O da dedi ki: \"Ey Kavmim, gerçek şu ki, ben size (gönderilmiş) apaçık bir uyarıcıyım"},{"number":3,"text":"Allah'a kulluk edin, O'ndan korkun ve bana itaat edin"},{"number":4,"text":"Ki günahlarınızı bağışlasın ve sizi adı konulmuş bir ecele kadar ertelesin. Elbette Allah'ın eceli geldiği zaman, o ertelenmez. Bir bilmiş olsaydınız"},{"number":5,"text":"Dedi ki: \"Rabbim, gerçekten kavmimi gece ve gündüz davet edip-durdum"},{"number":6,"text":"Fakat davet etmem, bir kaçıştan başkasını arttırmadı"},{"number":7,"text":"Doğrusu ben, onları bağışlaman için her davet edişimde, onlar parmaklarını kulaklarına tıkadılar, örtülerini başlarına çektiler ve büyüklük tasladıkça büyüklük gösterip-direttiler"},{"number":8,"text":"Sonra onları açıktan açığa davet ettim"},{"number":9,"text":"Daha sonra (davamı) onlara açıkça ilan ettim ve kendilerine gizli gizli yollarla yanaşmak istedim"},{"number":10,"text":"Bundan böyle\" dedim. \"Rabbinizden mağfiret isteyin; çünkü gerçekten O, çok bağışlayandır"},{"number":11,"text":"(Öyle yapın ki,) Üzerinize gökten sağanak (bol miktarda yağmur) yağdırsın"},{"number":12,"text":"Size mallar ve çocuklarla yardımda bulunsun. Size (ürün yüklü) bağlar-bahçeler versin, ırmaklar da versin"},{"number":13,"text":"Size ne oluyor ki, Allah'tan bir vakarı ummuyorsunuz"},{"number":14,"text":"Oysa O, sizi gerçekten tavır tavır yaratmıştır"},{"number":15,"text":"Görmüyor musunuz; Allah, yedi göğü birbirleriyle bir uyum (mutabakat) içinde yaratmıştır"},{"number":16,"text":"Ve ayı bunlar içinde bir nur kılmış, güneşi de (aydınlatıcı ve yakıcı) bir kandil yapmıştır"},{"number":17,"text":"Allah, sizi yerden bir bitki (gibi) bitirdi"},{"number":18,"text":"Sonra sizi yine oraya geri çevirecek ve sizi (diriltici) bir çıkarışla diriltip-çıkaracaktır"},{"number":19,"text":"Allah, yeri sizin için bir yaygı kıldı"},{"number":20,"text":"Öyle ki, onun içinde geniş yollarında gezip-dolaşırsınız, diye"},{"number":21,"text":"Nuh: \"Rabbim, gerçekten onlar bana isyan ettiler; mal ve çocukları kendisine ziyandan başka bir şeyi artırmayan kimselere uydular"},{"number":22,"text":"Ve büyük büyük hileli-düzenler kurdular"},{"number":23,"text":"Ve dediler ki: Kendi ilahlarınızı bırakmayın; bırakmayın ne Vedd'i, ne Suva'ı, ne Yeğus'u, ne Ye'uk'u ve ne de Nesr'i"},{"number":24,"text":"Böylece onlar, çoğu kimseyi şaşırtıp-saptırdılar. Sen de o zalimlere sapıklıktan başkasını arttırma"},{"number":25,"text":"Bunlar, hataları dolayısıyla suda boğuldular, sonra ateşe sokuldular. O zaman da Allah'ın dışında hiçbir yardımcı bulamadılar"},{"number":26,"text":"Nuh \"Rabbim, yeryüzünde kafirlerden yurt edinen hiç kimseyi bırakma.\" dedi"},{"number":27,"text":"Çünkü Sen onları bırakacak olursan, Senin kullarını şaşırtıp-saptırırlar ve onlar, kötülükten sınırı aşan (facir'den) kafirden başkasını doğurmazlar"},{"number":28,"text":"Rabbim, beni, annemi, babamı, mü'min olarak evime gireni, iman eden erkekleri ve iman eden kadınları bağışla. Zalimlere yıkımdan başkasını arttırma"}]}