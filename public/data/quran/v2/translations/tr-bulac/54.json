{"number":54,"edition":"tr.bulac","ayahs":[{"number":1,"text":"Saat (kıyamet vakti) yakınlaştı ve ay yarıldı"},{"number":2,"text":"Onlar bir ayet (mucize) görseler, sırt çevirirler ve: \"(Bu,) Süregelen bir büyüdür\" derler"},{"number":3,"text":"Yalanladılar ve kendi heva (istek ve tutku)larına uydular; oysa her iş 'sonunda kendi amacına varıp karar kılacaktır"},{"number":4,"text":"Andolsun, onlara (kendilerini şirkten ve bozulmalardan) caydırıp vazgeçirtecek nice haberler geldi"},{"number":5,"text":"(Ki her biri) Doruğunda-olgunlaşmış hikmettir. Fakat uyarmalar bir yarar sağlamıyor"},{"number":6,"text":"Öyleyse sen onlardan yüz çevir. O çağırıcının 'ne tanınmış, ne görülmüş' bir şeye çağıracağı gün"},{"number":7,"text":"Gözleri 'zillet ve dehşetten düşmüş olarak', sanki 'yayılan' çekirgeler gibi kabirlerinden çıkarlar"},{"number":8,"text":"Boyunlarını çağırana doğru uzatmış olarak koşarlarken, kafirler derler ki: \"Bu, zorlu bir gün"},{"number":9,"text":"Kendilerinden önce Nuh kavmi de yalanlamıştı; böylece kulumuz (Nuh)u yalanladılar ve: \"Delidir\" dediler. O 'baskı altına alınıp engellenmişti"},{"number":10,"text":"Sonunda Rabbine dua etti: \"Gerçekten ben, yenik düşmüş durumdayım. Artık Sen (bu kafir toplumdan) intikam al"},{"number":11,"text":"Biz de 'bardaktan boşanırcasına akan' bir su ile göğün kapılarını açtık"},{"number":12,"text":"Yeri de 'coşkun kaynaklar' halinde fışkırttık. Derken su, takdir edilmiş bir işe karşı (hükmümüzü gerçekleştirmek üzere) birleşti"},{"number":13,"text":"Ve onu da tahtalar ve çiviler(le inşa edilmiş gemi) üzerinde taşıdık"},{"number":14,"text":"Gözlerimiz önünde akıp-gitmekteydi. (Kendisi ve getirdikleri) İnkar edilmiş-nankörlük edilmiş olan (Nuh)a bir mükafaat olmak üzere"},{"number":15,"text":"Andolsun, Biz bunu bir ayet olarak bıraktık. Fakat öğüt alıp-düşünen var mı"},{"number":16,"text":"Şu halde Benim azabım ve uyarıp-korkutmam nasılmış"},{"number":17,"text":"Andolsun Biz Kur'an'ı zikr (öğüt alıp düşünmek) için kolaylaştırdık. Fakat öğüt alıp-düşünen var mı"},{"number":18,"text":"Ad (kavmi) de yalanladı. Şu halde Benim azabım ve uyarmam nasılmış"},{"number":19,"text":"Biz, o uğursuz (felaket yüklü ve) sürekli bir günde üzerlerine 'kulakları patlatan bir kasırga' gönderdik"},{"number":20,"text":"İnsanları söküp atıyordu; sanki onlar, kökünden sökülüp-kopmuş hurma kütükleriymiş gibi"},{"number":21,"text":"Şu halde Benim azabım ve uyarmam nasılmış"},{"number":22,"text":"Andolsun Biz Kur'an'ı zikr (öğüt alıp düşünmek) için kolaylaştırdık. Fakat öğüt alıp-düşünen var mı"},{"number":23,"text":"Semud (kavmi) de uyarıları yalanladı"},{"number":24,"text":"Dediler ki: \"Bizden biri olan bir beşere mi uyacağız? Bu durumda gerçekten biz bir sapıklık (delalet) ve çılgınlık içinde kalmış oluruz"},{"number":25,"text":"Zikr (vahy) içimizden ona mı bırakıldı? Hayır, o çok yalan söyleyen, kendini beğenmiş bir şımarıktır"},{"number":26,"text":"Onlar yarın, kimin çok yalan söyleyen, kendini beğenmiş bir şımarık olduğunu bilip-öğreneceklerdir"},{"number":27,"text":"Gerçek şu ki Biz, bir fitne (imtihan ve deneme konusu) olarak o dişi deveyi kendilerine göndereniz. Şu halde sen onları gözleyip-bekle ve sabret"},{"number":28,"text":"Ve onlara, suyun aralarında kesin olarak pay edildiğini haber ver. Su alış sırası (kiminse, o) hazır bulunsun"},{"number":29,"text":"Derken arkadaşlarını çağırdılar, o da bıçağını kapıp 'hayvanı ayağından biçip yere devirdi"},{"number":30,"text":"Şu halde Benim azabım ve uyarmam nasılmış"},{"number":31,"text":"Çünkü Biz onların üzerine bir tek çığlık gönderdik. Böylece onlar, ağıldaki çalı-çırpı olan kuru ot gibi oluverdiler"},{"number":32,"text":"Andolsun Biz Kur'an'ı zikr (öğüt alıp düşünmek) için kolaylaştırdık. Fakat öğüt alıp-düşünen var mı"},{"number":33,"text":"Lut kavmi de uyarıları yalanladı"},{"number":34,"text":"Biz de onların üzerine taş yağdıran bir kasırga gönderdik. Yalnız Lut ailesini (bu azaptan ayrı tuttuk;) onları seher vakti kurtardık"},{"number":35,"text":"Tarafımızdan bir nimet olarak. İşte Biz, şükredenleri böyle ödüllendiririz"},{"number":36,"text":"Oysa andolsun, zorlu yakalamamıza karşı onları uyarmıştı. Fakat onlar, bu uyarıları kuşkuyla karşılayıp-yalanlamakta direttiler"},{"number":37,"text":"Andolsun onlar, onun konuklarından da murad almak için baskı yaptılar. Biz de onların gözlerini silip kör ettik. \"İşte azabımı ve uyarmamı tadın"},{"number":38,"text":"Andolsun onları bir sabah vakti erkenden, üzerlerinde kararını kılmış bir azap yakalayıp-bastırıverdi"},{"number":39,"text":"Şimdi azabımı ve uyarmamı tadın"},{"number":40,"text":"Andolsun Biz Kur'an'ı zikr (öğüt alıp düşünmek) için kolaylaştırdık. Fakat öğüt alıp-düşünen var mı"},{"number":41,"text":"Andolsun Firavun ailesi (ve çevresi ile kavmi)ne de uyarılar geldi"},{"number":42,"text":"Onlar Bizim ayetlerimizin tümünü yalanladılar. Biz de onları üstün ve güçlü, kudretli olanın yakalayışıyla yakalayıverdik"},{"number":43,"text":"Sizin kafirleriniz onlardan daha hayırlı mıdır? Yoksa sizin için kitaplarda bir beraat mi var"},{"number":44,"text":"Biz, 'birbiriyle yardımlaşıp öcünü alan' bir toplumuz\" mu diyorlar"},{"number":45,"text":"Yakında o toplum bozguna uğratılacak ve arkalarını dönüp kaçacaklardır"},{"number":46,"text":"Daha doğrusu onlara va'dedilen (asıl azap) (kıyamet) saatidir. O saat, 'kurtuluş olmayan daha korkunç bir bela' ve daha acıdır"},{"number":47,"text":"Hiç şüphesiz suçlular-günahkarlar, bir sapmışlık (dalalet) ve çılgınlık içindedirler"},{"number":48,"text":"Ateşin içinde yüzükoyun sürüklenecekleri gün cehennemin dokunuşunu tadın\" (denecek)"},{"number":49,"text":"Hiç şüphesiz, Biz herşeyi kader ile yarattık"},{"number":50,"text":"Bizim emrimiz, bir göz kırpma gibi yalnızca 'bir keredir"},{"number":51,"text":"Andolsun Biz sizin benzerlerinizi yıkıma uğrattık. Fakat öğüt alıp-düşünen var mı"},{"number":52,"text":"Onların işlemiş oldukları herşey kitaplarda (yazılı)dır"},{"number":53,"text":"Küçük, büyük herşey satır satır (yazılı)dır"},{"number":54,"text":"Hiç şüphesiz muttakiler, cennetlerde ve nehir (çevresin)dedirler"},{"number":55,"text":"Çok kudretli, mülkünün sonu olmayan (Allah)ın yanında doğruluk makamındadırlar"}]}