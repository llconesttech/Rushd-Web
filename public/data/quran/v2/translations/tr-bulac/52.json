{"number":52,"edition":"tr.bulac","ayahs":[{"number":1,"text":"Tur'a andolsun"},{"number":2,"text":"Satır (satır) dizili kitaba"},{"number":3,"text":"Yayılmış ince deri üzerine"},{"number":4,"text":"Ma'mur eve"},{"number":5,"text":"Yükseltilmiş tavana"},{"number":6,"text":"Kabarıp, tutuşan denize"},{"number":7,"text":"Şüphesiz senin Rabbinin azabı kesin olarak gerçekleşecektir"},{"number":8,"text":"Onu uzaklaştırıp-engel olacak yoktur"},{"number":9,"text":"O gün gök, sarsılıp çalkalanır"},{"number":10,"text":"Ve dağlar (yerlerinden oynatan) bir yürüyüşle yürür"},{"number":11,"text":"İşte o gün, yalanlayanların vay haline"},{"number":12,"text":"Ki onlar, 'daldıkları saçma bir uğraşı' içinde oynayan-oyalananlardır"},{"number":13,"text":"Cehennem ateşine, 'küçültücü bir sürüklenme ile ' sürüklenecekleri gün"},{"number":14,"text":"(Onlara şöyle denir:) \"İşte sizin yalanladığınız ateş budur"},{"number":15,"text":"Bu da bir büyü mü, yoksa siz mi görmüyorsunuz"},{"number":16,"text":"Girin ona; artık ister sabredin, ister sabretmeyin. Sizin için birdir. Siz ancak, yaptıklarınızla cezalandırılıyorsunuz"},{"number":17,"text":"Hiç şüphesiz muttakiler, cennetlerde ve nimet içindedirler"},{"number":18,"text":"Rablerinin verdikleriyle 'sevinçli ve mutludurlar'. Rableri, kendilerini 'çılgınca yanan cehennemin' azabından korumuştur"},{"number":19,"text":"Yaptıklarınızdan dolayı afiyetle yiyin ve için"},{"number":20,"text":"Özenle dizilmiş tahtlar üzerinde yaslanmışlardır. Ve Biz onları iri-ceylan gözlü hurilerle evlendirmişiz"},{"number":21,"text":"İman edenler ve soyları kendilerini imanda izleyenler; Biz onların soylarını da kendilerine katıp-ekledik. Onların amellerinden hiçbir şeyi eksiltmedik. Her kişi kendi kazandığına karşılık bir rehindir"},{"number":22,"text":"Onlara, istek duyup-arzuladıkları meyvelerden ve etten bol bol verdik"},{"number":23,"text":"Orada bir kadeh kapışır-çekişirler ki, onda ne 'boş ve saçma bir söz', ne günaha sokma yoktur"},{"number":24,"text":"Kendileri için (hizmet eden) civanlar, etrafında dönüp dolaşırlar; sanki (her biri) 'sedefte saklı inci gibi tertemiz, pırıl pırıl"},{"number":25,"text":"Kimi kimine dönüp sorarlar"},{"number":26,"text":"Dediler ki: \"Biz doğrusu daha önce, ailemiz (yakın akrabalarımız) içinde endişe edip-korkardık"},{"number":27,"text":"Şimdi Allah, bize lütufta bulundu ve 'hücrelere kadar işleyen kavurucu' azaptan korudu"},{"number":28,"text":"Şüphesiz, biz bundan önce O'na dua (kulluk) ederdik. Gerçekten O, iyiliği bol, esirgemesi çok olanın ta Kendisi'dir"},{"number":29,"text":"Şu halde sen, öğüt verip-hatırlat; çünkü sen, Rabbinin nimetiyle ne kahinsin, ne mecnun"},{"number":30,"text":"Yoksa onlar: \"Bir şairdir, biz ona zamanın (getireceği) felaketleri gözlüyoruz\" mu diyorlar"},{"number":31,"text":"De ki: \"Siz gözetleyedurun; çünkü ben de sizinle birlikte gözetleyenlerdenim"},{"number":32,"text":"Yoksa bunu kendilerine saçma-akılları mı emrediyor? Yoksa onlar azgın bir kavim midir"},{"number":33,"text":"Yoksa: \"Onu kendisi uydurup-söyledi\" mi diyorlar? Hayır; onlar iman etmiyorlar"},{"number":34,"text":"Şu halde, eğer doğru sözlüler iseler, benzeri bir söz getirsinler"},{"number":35,"text":"Yoksa onlar, hiçbir şey olmaksızın mı yaratıldılar? Yoksa yaratıcılar kendileri mi"},{"number":36,"text":"Yoksa gökleri ve yeri onlar mı yarattılar? Hayır; onlar, kesin bir bilgiyle inanmıyorlar"},{"number":37,"text":"Yoksa Rabbinin hazineleri onların yanında mıdır? Yoksa üstün güç (herşeyin denetim ve yönetim) sahipleri kendileri midir"},{"number":38,"text":"Yoksa onların bir merdivenleri mi var (ki) onunla (yükselip en yüce makamda konuşulanları) dinliyorlar? Öyleyse, dinleyenleri açık bir delil getirsin"},{"number":39,"text":"Yoksa kızlar O'nun da, erkek-çocuklar sizin mi"},{"number":40,"text":"Yoksa sen onlardan bir ücret mi istiyorsun ki, haksız bir borçtan dolayı ağır bir yük altındalar"},{"number":41,"text":"Yoksa gayb (bilgisi) onların katında mıdır, böylece yazıp-duruyorlar"},{"number":42,"text":"Yoksa hileli-bir düzen mi kurmak istiyorlar? Fakat (asıl) ‘o inkar edenler hileli-düzene düşecek olanlardır"},{"number":43,"text":"Yoksa onların, Allah'ın dışında başka bir ilahları mı var? Allah, onların şirk koştuklarından Yücedir"},{"number":44,"text":"Eğer gökten bir parçanın düşmekte olduğunu görseler bile: \"Üst üste yığılmış bir buluttur.\" derler"},{"number":45,"text":"Öyleyse sen onları (en dayanılmaz azapla) çarpılacakları günlerine kavuşuncaya kadar bırak"},{"number":46,"text":"O gün, ne hileli-düzenleri kendilerine herhangi bir şeyle yarar sağlayacak, ne yardım görecekler"},{"number":47,"text":"Şüphesiz zulmedenlere bundan önce de bir azap vardır; ancak onların çoğu bilmiyorlar"},{"number":48,"text":"Artık, Rabbinin hükmüne sabret; çünkü gerçekten sen, Bizim gözlerimizin önündesin. Ve her kalkışında Rabbini hamd ile tesbih et"},{"number":49,"text":"Gecenin bir bölümünde ve yıldızların batışının ardında da O'nu tesbih et"}]}