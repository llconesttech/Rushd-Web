{"number":19,"edition":"tr.bulac","ayahs":[{"number":1,"text":"Kaf, He, Ye, Ayn, Sad"},{"number":2,"text":"(Bu,) Rabbinin, kulu Zekeriya'ya rahmetinin zikridir"},{"number":3,"text":"Hani o, Rabbine gizlice seslendiği zaman"},{"number":4,"text":"Demişti ki: \"Rabbim, şüphesiz benim kemiklerim gevşedi ve baş, yaşlılık aleviyle tutuştu; ben Sana dua etmekle mutsuz olmadım"},{"number":5,"text":"Doğrusu ben, arkamdan gelecek yakınlarım adına korkuya kapıldım, benim karım da bir kısır (kadın)dır. Artık bana Kendi Katından bir yardımcı armağan et"},{"number":6,"text":"Bana mirasçı olsun. Yakup oğullarına da mirasçı olsun. Rabbim, onu (kendisinden) razı olunan(lardan) kıl"},{"number":7,"text":"(Allah buyurdu:) \"Ey Zekeriya, şüphesiz Biz seni, adı Yahya olan bir çocukla müjdelemekteyiz; Biz bundan önce ona hiçbir adaş kılmamışız"},{"number":8,"text":"Dedi ki: \"Rabbim, karım kısır (bir kadın) iken, benim nasıl oğlum olabilir? Ben de yaşlılığın son basamağındayım"},{"number":9,"text":"(Ona gelen melek:) \"İşte böyle\" dedi. \"Rabbin dedi ki: Bu Benim için kolaydır, daha önce sen hiçbir şey değil iken, seni yaratmıştım"},{"number":10,"text":"Dedi ki: \"Rabbim, bana bir alamet (ayet) ver.\" Dedi ki: \"Senin alametin, sapasağlam iken, üç tam gece insanlarla konuşmamandır"},{"number":11,"text":"Böylelikle (Zekeriya) mescidten kavminin karşısına çıkıp onlara (şu anlamları) işaret etti: \"Sabah akşam tesbih edin"},{"number":12,"text":"(Çocuğun doğup büyümesinden sonra ona dedik ki:) \"Ey Yahya, Kitabı kuvvetle tut.\" Daha çocuk iken ona hikmet verdik"},{"number":13,"text":"Katımız'dan ona bir sevgi duyarlılığı ve temizlik (de verdik). O, çok takva sahibi biriydi"},{"number":14,"text":"Ana ve babasına itaatkardı ve isyan eden bir zorba değildi"},{"number":15,"text":"Ona selam olsun; doğduğu gün, öleceği gün ve diri olarak yeniden-kaldırılacağı gün de"},{"number":16,"text":"Kitap'ta Meryem'i de zikret. Hani o, ailesinden kopup doğu tarafında bir yere çekilmişti"},{"number":17,"text":"Sonra onlardan yana (kendini gizleyen) bir perde çekmişti. Böylece ona ruhumuz (Cibril'i) göndermiştik, o da, düzgün bir beşer kılığında görünmüştü"},{"number":18,"text":"Demişti ki: \"Gerçekten ben, senden Rahman (olan Allah)a sığınırım. Eğer takva sahibiysen (bana yaklaşma)"},{"number":19,"text":"Demişti ki: \"Ben, yalnızca Rabbinden (gelen) bir elçiyim; sana tertemiz bir erkek çocuk armağan etmek için (buradayım)"},{"number":20,"text":"O: \"Benim nasıl bir erkek çocuğum olabilir? Bana hiçbir beşer dokunmamışken ve ben azgın utanmaz (bir kadın) değilken\" dedi"},{"number":21,"text":"İşte böyle\" dedi. \"Rabbin, dedi ki: -Bu Benim için kolaydır. Onu insanlara bir ayet ve Bizden bir rahmet kılmak için (bu çocuk olacaktır).\" Ve iş de olup bitmişti"},{"number":22,"text":"Böylelikle ona gebe kaldı, sonra onunla ıssız bir yere çekildi"},{"number":23,"text":"Derken doğum sancısı onu bir hurma dalına sürükledi. Dedi ki: \"Keşke bundan önce ölseydim de, hafızalardan silinip unutuluverseydim"},{"number":24,"text":"Altından (bir ses) ona seslendi: \"Hüzne kapılma, Rabbin senin alt (yan)ında bir ark kılmıştır"},{"number":25,"text":"Hurma dalını kendine doğru salla, üzerine henüz oluşmuş-taze hurma dökülüversin"},{"number":26,"text":"Artık, ye, iç, gözün aydın olsun. Eğer herhangi bir beşer görecek olursan, de ki: \"Ben Rahman (olan Allah)' a oruç adadım, bugün hiç kimseyle konuşmayacağım"},{"number":27,"text":"Böylece onu taşıyarak kavmine geldi. Dediler ki: \"Ey Meryem, sen gerçekten şaşırtıcı bir şey yaptın"},{"number":28,"text":"Ey Harun'un kız kardeşi, senin baban kötü bir kişi değildi ve annen de azgın, utanmaz (bir kadın) değildi"},{"number":29,"text":"Bunun üzerine ona (çocuğa) işaret etti. Dediler ki: \"Henüz beşikte olan bir çocukla biz nasıl konuşabiliriz"},{"number":30,"text":"(İsa) Dedi ki: \"Şüphesiz ben Allah'ın kuluyum. (Allah) Bana kitabı verdi ve beni peygamber kıldı"},{"number":31,"text":"Nerede olursam (olayım,) beni kutlu kıldı ve hayat sürdüğüm müddetçe, bana namazı ve zekatı vasiyet (emr) etti"},{"number":32,"text":"Anneme itati de. Ve beni mutsuz bir zorba kılmadı"},{"number":33,"text":"Selam üzerimedir; doğduğum gün, öleceğim gün ve diri olarak yeniden-kaldırılacağım gün de"},{"number":34,"text":"İşte Meryem oğlu İsa; hakkında kuşkuya düştükleri \"Hak Söz"},{"number":35,"text":"Allah'ın çocuk edinmesi olacak şey değil. O Yücedir. Bir işin olmasına karar verirse, ancak ona: \"Ol\" der, o da hemen oluverir"},{"number":36,"text":"Gerçek şu ki, Allah benim de Rabbim, sizin de Rabbinizdir. Öyleyse O'na kulluk edin. Dosdoğru yol budur"},{"number":37,"text":"İçlerinden (birtakım) gruplar ayrılığa düştüler. Artık büyük bir günü görmekten dolayı, vay inkar edenlere"},{"number":38,"text":"Bize gelecekleri gün, neler işitecekler, neler görecekler. Ama bugün o zalimler apaçık bir sapıklık içindedirler"},{"number":39,"text":"İş(in) hükme bağlanıp biteceği, hasret gününe karşı onları uyar; onlar bir gaflet içindedirler ve onlar inanmıyorlar"},{"number":40,"text":"Elbette, yeryüzünde ve onun üzerindekilere Biz varis olacağız ve onlar Bize döndürülecekler"},{"number":41,"text":"Kitap'ta İbrahim'i de zikret. Gerçekten o, doğruyu-söyleyen bir peygamberdi"},{"number":42,"text":"Hani babasına demişti: \"Babacığım, işitmeyen, görmeyen ve seni herhangi bir şeyden bağımsızlaştırmayan şeylere niye tapıyorsun"},{"number":43,"text":"Babacığım, gerçek şu ki, bana, sana gelmeyen bir ilim geldi. Artık bana tabi ol, seni düzgün bir yola ulaştırayım"},{"number":44,"text":"Babacığım, şeytana kulluk etme, kuşkusuz şeytan, Rahman (olan Allah)a başkaldırandır"},{"number":45,"text":"Babacığım, gerçekten ben, sana Rahman tarafından bir azabın dokunacağından korkuyorum, o zaman şeytanın velisi olursun"},{"number":46,"text":"(Babası) Demişti ki: \"İbrahim, sen benim ilahlarımdan yüz mü çeviriyorsun? Eğer (bu tutumuna) bir son vermeyecek olursan, andolsun, seni taşa tutarım; uzun bir süre benden uzaklaş, (bir yerlere) git"},{"number":47,"text":"(İbrahim:) \"Selam üzerine olsun, senin için Rabbimden bağışlanma dileyeceğim, çünkü, O, bana pek lütufkardır\" dedi"},{"number":48,"text":"Sizden ve Allah'tan başka taptıklarınızdan kopup-ayrılıyorum ve Rabbime dua ediyorum. Umulur ki, Rabbime dua etmekle mutsuz olmayacağım"},{"number":49,"text":"Böylelikle, onlardan ve Allah'tan başka taptıklarından kopup-ayrılınca ona İshak'ı ve (oğlu) Yakup'u armağan ettik ve her birini peygamber kıldık"},{"number":50,"text":"Onlara rahmetimizden armağan(lar) bağışladık ve onlar için yüce bir doğruluk dili verdik"},{"number":51,"text":"Kitap'ta Musa'yı da zikret. Çünkü o, ihlasa erdirilmiş ve gönderilmiş (Resul) bir peygamberdi"},{"number":52,"text":"Ona, Tur'un sağ yanından seslendik ve onu (kendisiyle) gizlice söyleşmek için yakınlaştırdık"},{"number":53,"text":"Ona Rahmetimiz'den kardeşi Harun'u da bir peygamber olarak armağan ettik"},{"number":54,"text":"Kitap'ta İsmail'i de zikret. Çünkü o, va'dinde doğruydu ve gönderilmiş (Resul) bir peygamberdi"},{"number":55,"text":"Halkına, namazı ve zekatı emrediyordu ve o, Rabbi Katında kendisinden razı olunan (bir insan)dı"},{"number":56,"text":"Kitap'ta İdris'i de zikret. Çünkü o, doğru olan bir peygamberdi"},{"number":57,"text":"Biz onu yüce bir mekan (makam)a yükseltmiştik"},{"number":58,"text":"İşte bunlar; kendilerine Allah'ın nimet verdiği peygamberlerdendir; Adem'in soyundan, Nuh ile birlikte taşıdıklarımız (insan nesillerin)den, İbrahim ve İsrail (Yakup)in soyundan, doğru yola eriştirdiklerimizden ve seçtiklerimizdendirler. Onlara Rahman (olan Allah')ın ayetleri okunduğunda, ağlayarak secdeye kapanırlar"},{"number":59,"text":"Sonra onların arkasından öyle nesiller türedi ki, namaz (kılma duyarlılığın)ı kaybettiler ve şehvetlerine kapılıp-uydular. Böylece bunlar azgınlıklarının cezasıyla karşılaşacaklardır"},{"number":60,"text":"Ancak tevbe eden, iman eden ve salih amellerde bulunanlar (onların dışındadır); işte bunlar, cennete girecekler ve hiçbir şeyle zulme uğratılmayacaklar"},{"number":61,"text":"Adn cennetleri (onlarındır) ki, Rahman (olan Allah, onu) Kendi kullarına gaybtan vadetmiştir. Şüphesiz O'nun va'di yerine gelecektir"},{"number":62,"text":"Onda ‘boş bir söz’ işitmezler; sadece selam (ı işitirler). Sabah akşam, onların rızıkları orda (bulunmakta)dır"},{"number":63,"text":"O cennet; Biz, kullarımızdan takva sahibi olanları (ona) varisçi kılacağız"},{"number":64,"text":"Biz (elçiler) ancak Rabbiniz emriyle ineriz. Önümüzde, ardımızda ve bunlar arasında olan herşey O'nundur. Senin Rabbin kesinlikle unutkan değildir"},{"number":65,"text":"Göklerin, yerin ve her ikisi arasındakilerin Rabbidir; şu halde O'na ibadet et ve O'na ibadette kararlı ol. Hiç O'nun adaşı olan birini biliyor musun"},{"number":66,"text":"İnsan demektedir ki: \"Ben öldükten sonra mı, gerçekten diri olarak çıkarılacağım"},{"number":67,"text":"İnsan önceden, hiçbir şey değilken, gerçekten Bizim onu yaratmış bulunduğumuzu (hiç) düşünmüyor mu"},{"number":68,"text":"Andolsun Rabbine, Biz onları da, şeytanları da mutlaka haşredeceğiz, sonra onları cehennemin çevresinde diz üstü çökmüş olarak hazır bulunduracağız"},{"number":69,"text":"Sonra, her bir gruptan Rahman (olan Allah)a karşı azgınlık göstermek bakımından en şiddetli olanını ayıracağız"},{"number":70,"text":"Sonra Biz ona (cehenneme) girmeye kimlerin en çok uygun olduğunu daha iyi biliriz"},{"number":71,"text":"Sizden ona girmeyecek hiç kimse yoktur. Bu, Rabbinin kesin olarak üzerine aldığı bir karardır"},{"number":72,"text":"Sonra, takva sahiplerini kurtarırız ve zulmedenleri diz üstü çökmüş olarak bırakıveririz"},{"number":73,"text":"Onlara apaçık ayetlerimiz okunduğunda, o inkar edenler, iman edenlere derler ki: \"İki gruptan hangisi, makam bakımından daha iyi, topluluk bakımından daha güzeldir"},{"number":74,"text":"Onlardan önce nice insan- nesillerini yıkıma uğrattık, onlar mal (giyim, kuşam ve tefriş) bakımından da, gösteriş bakımından da daha güzeldiler"},{"number":75,"text":"De ki: \"Kim sapıklık içindeyse, Rahman (olan Allah), ona süre tanıdıkça tanır; kendilerine va'dedileni -ya azabı veya kıyamet saatini- gördükleri zaman artık kimin yeri (makam, mevki) daha kötü, kimin askeri- gücü daha zayıfmış, öğreneceklerdir"},{"number":76,"text":"Allah, hidayet bulanlara hidayeti arttırır. Sürekli olan salih davranışlar, Rabbinin Katında sevap bakımından daha hayırlı, varılacak sonuç bakımından da daha hayırlıdır"},{"number":77,"text":"Ayetlerimizi inkar edip, bana: \"Elbette mal ve çocuklar verilecektir\" diyeni gördün mü"},{"number":78,"text":"O, gayba mı tanık oldu, yoksa Rahman (olan Allah)ın Katında(n) bir ahid mi aldı"},{"number":79,"text":"Asla; demekte olduğunu yazacağız ve onun için azapta(n) da süre tanıdıkça tanıyacağız"},{"number":80,"text":"Onun söylemekte olduğuna Biz mirasçı olacağız; o Bize, 'yapayalnız tek başına' gelecektir"},{"number":81,"text":"Kendilerine güç (izzet) sağlasınlar diye, Allah'tan başka ilahlar edindiler"},{"number":82,"text":"Hayır; (o yalancı ilahlar) onların tapınışlarını inkar edecekler ve onlara karşı çelişkiye düşecekler"},{"number":83,"text":"Görmedin mi, Biz gerçekten şeytanları, kafirlerin üzerine gönderdik, onları tahrik edip kışkırtıyorlar"},{"number":84,"text":"Onlara karşı acele davranma; Biz onlar için ancak saydıkça sayıyoruz"},{"number":85,"text":"Takva sahiplerini bir heyet halinde Rahman (olan Allah'ın huzurun)a toplayacağımız gün"},{"number":86,"text":"Suçlu-günahkarları susamışlar olarak cehenneme süreceğiz"},{"number":87,"text":"Rahmanın Katında ahid almışların dışında (onlar) şefaate malik olmayacaklardır"},{"number":88,"text":"Rahman çocuk edinmiştir\" dediler"},{"number":89,"text":"Andolsun, siz oldukça çirkin bir cesarette bulunup-geldiniz"},{"number":90,"text":"Neredeyse bundan dolayı, gökler paramparça olacak, yer çatlayacak ve dağlar yıkılıp göçüverecekti"},{"number":91,"text":"Rahman adına çocuk öne sürdüklerinden (ötürü bunlar olacaktı)"},{"number":92,"text":"Rahman (olan Allah)a çocuk edinmek yaraşmaz"},{"number":93,"text":"Göklerde ve yerde olan (herkesin ve herşeyin) tümü Rahman (olan Allah)a, yalnızca kul olarak gelecektir"},{"number":94,"text":"Andolsun, onların tümünü kuşatmış ve onları sayı olarak saymış bulunmaktadır"},{"number":95,"text":"Ve onların hepsi, kıyamet günü O'na, 'yapayalnız, tek başlarına' geleceklerdir"},{"number":96,"text":"İman edenler ve salih amellerde bulunanlar ise, Rahman (olan Allah), onlar için bir sevgi kılacaktır"},{"number":97,"text":"Biz bunu (Kur'an'ı) senin dilinle kolaylaştırdık, takva sahiplerine müjde vermen ve direnen bir kavmi uyarıp-korkutman için"},{"number":98,"text":"Biz, onlardan önce nice insan nesillerini yıkıma uğrattık; (şimdiyse) onlardan hiçbirini hissediyor veya onların fısıltılarını duyuyor musun"}]}