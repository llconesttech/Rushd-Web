{"number":70,"edition":"tr.bulac","ayahs":[{"number":1,"text":"İstekte bulunan biri, (muhakkak) gerçekleşecek olan bir azabı istedi"},{"number":2,"text":"Kafirler için olan bu (azabı) geri çevirecek yoktur"},{"number":3,"text":"(Bu azap) Yüce makamlar sahibi olan Allah'tandır"},{"number":4,"text":"Melekler ve Ruh (Cebrail), ona, süresi elli bin yıl olan bir günde çıkabilmektedir"},{"number":5,"text":"Şu halde, güzel bir sabır (göstererek) sabret"},{"number":6,"text":"Çünkü, gerçekten onlar, bunu uzak görüyorlar"},{"number":7,"text":"Biz ise, onu pek yakın görüyoruz"},{"number":8,"text":"Gökyüzünün erimiş maden gibi olacağı gün"},{"number":9,"text":"Dağlar da (etrafa uçuşmuş) rengarenk yün gibi olacak"},{"number":10,"text":"(Böyle bir günde) Hiçbir yakın dost bir yakın dostu sormaz"},{"number":11,"text":"Onlar birbirlerine gösterilirler. Bir suçlu-günahkar, o günün azabına karşılık olmak üzere, oğullarını fidye olarak vermek ister"},{"number":12,"text":"Kendi eşini ve kardeşini"},{"number":13,"text":"Ve onu barındıran aşiretini de"},{"number":14,"text":"Yeryüzünde bulunanların tümünü (verse de); sonra bir kurtulsa"},{"number":15,"text":"Hayır; (hiçbiri kabul edilmez). Doğrusu o (cehennem), cayır cayır yanmakta olan ateştir"},{"number":16,"text":"Başın derisini kavurup-soyar"},{"number":17,"text":"Yüz çevirip arkasını döneni çağırır-durur"},{"number":18,"text":"(Durmaksızın mal ve servet) Toplayıp bir yerde (üstüste) yığmakta olanı"},{"number":19,"text":"Gerçekten, insan, 'bencil ve haris' olarak yaratıldı"},{"number":20,"text":"Kendisine bir şer (kötülük) dokunduğu zaman feryadı basar"},{"number":21,"text":"Ona bir hayır dokunduğunda engelleyici olur (veya cimrilik eder)"},{"number":22,"text":"Ancak namaz kılanlar hariç"},{"number":23,"text":"Ki onlar, namazlarında süreklidirler"},{"number":24,"text":"Ve onların mallarında belirli bir hak vardır"},{"number":25,"text":"Yoksul ve yoksun olan(lar)için"},{"number":26,"text":"Onlar, din gününü tasdik etmektedirler"},{"number":27,"text":"Rablerinin azabına karşı (daimi) bir korku duymaktadırlar"},{"number":28,"text":"Şüphesiz Rablerinin azabından emin olunamaz"},{"number":29,"text":"Ve onlar, ırzlarını (ferç) korurlar"},{"number":30,"text":"Ancak kendi eşleri ya da sağ ellerinin malik olduğu başka; çünkü onlar (bunlardan dolayı) kınanmazlar"},{"number":31,"text":"Fakat bunun ötesini arayanlar, artık onlar sınırı çiğneyenlerdir"},{"number":32,"text":"(Bir de) Onlar, kendilerine verilen emanete ve verdikleri ahde (harfiyyen) riayet edenlerdir"},{"number":33,"text":"Şahidliklerinde dosdoğru davrananlardır"},{"number":34,"text":"Namazlarını (titizlikle) koruyanlardır"},{"number":35,"text":"İşte onlar, cennetler içinde ağırlananlardır"},{"number":36,"text":"Şimdi inkar edenlere ne oluyor ki, boyunlarını sana uzatıp koşuyorlar"},{"number":37,"text":"Sağ yandan ve sol yandan bölükler halinde"},{"number":38,"text":"Onlardan her biri, nimetlerle donatılmış cennete gireceğini mi umuyor (tamah ediyor)"},{"number":39,"text":"Hayır; doğrusu Biz onları bildikleri şeyden yarattık"},{"number":40,"text":"Artık, doğuların ve batıların Rabbine yemin ederim; Biz gerçekten güç yetireniz"},{"number":41,"text":"Onların yerine kendilerinden daha hayırlılarına getirip-değiştirmeye. Üstelik Bizim önümüze geçilemez"},{"number":42,"text":"Şu halde sen, kendilerine vadedilen (azap) günlerine kavuşuncaya kadar onları bırak; dalıp-oynasınlar, oyalansınlar"},{"number":43,"text":"Kabirlerinden koşarcasına çıkarılacakları gün, sanki onlar dikili birşeye yönelmiş gibidirler"},{"number":44,"text":"Gözleri 'korkudan ve dehşetten düşük' yüzlerini de bir zillet kaplamış; işte bu, kendilerine vadedilmekte olan (kıyamet ve azap) günüdür"}]}