{"number":71,"edition":"ro.grigore","ayahs":[{"number":1,"text":"Noi l-am trimis pe Noe poporului său: “Previne-ţi poporul înainte să-i vină o dureroasă osândă!”"},{"number":2,"text":"El spuse: “O, popor al meu! Eu vouă vă sunt predicator limpede la vorbă"},{"number":3,"text":"Închinaţi-vă lui Dumnezeu! Temeţi-vă de El! Daţi-i ascultare"},{"number":4,"text":"El vă iartă vouă din păcatele voastre şi vă dă vouă un răgaz până la un anumit soroc. Când va veni însă sorocul lui Dumnezeu, nimic nu-l va întârzia. O, dacă aţi şti!”"},{"number":5,"text":"El spuse: “Domnul meu! Eu mi-am chemat poporul noapte şi zi"},{"number":6,"text":"însă chemarea mea mai mult i-a pus pe fugă"},{"number":7,"text":"De fiece dată când i-am chemat ca Tu să le ierţi lor, ei şi-au băgat degetele în urechi, s-au înfăşurat în veşmintele lor şi s-au înverşunat arătându-se plini de mândrie"},{"number":8,"text":"I-am chemat răspicat"},{"number":9,"text":"Le-am spus pe faţă şi în taină"},{"number":10,"text":"Le-am spus: “Cereţi-i iertare Domnului vostru, căci El este Iertător"},{"number":11,"text":"El vă va trimite vouă, din cer, multă ploaie"},{"number":12,"text":"El vă va spori averile şi numărul fiilor şi vă va da grădini şi râuri"},{"number":13,"text":"De ce nu aşteptaţi de la Dumnezeu ceva vrednic de El"},{"number":14,"text":"El este Cel ce v-a creat rând pe rând"},{"number":15,"text":"N-aţi văzut cum Dumnezeu a creat cele şapte ceruri aşezate unul asupra celuilalt"},{"number":16,"text":"Şi a făcut luna în ele precum o lumină şi soarele precum un opaiţ"},{"number":17,"text":"Dumnezeu v-a făcut să răsăriţi din pământ precum ierburile"},{"number":18,"text":"apoi vă va înapoia în el ca să vă scoată deodată"},{"number":19,"text":"Dumnezeu v-a făcut vouă pământul covor"},{"number":20,"text":"ca voi să-l străbateţi pe drumuri largi.”"},{"number":21,"text":"Noe spuse: “Domnul meu! Ei nu m-au ascultat şi l-au urmat pe cel ale cărui bogăţii şi fii nu fac decât să-i apropie pierzania.”"},{"number":22,"text":"Ei au viclenit şi au spus"},{"number":23,"text":"“Nu-i părăsiţi niciodată pe dumnezeii voştri! Nu-i părăsiţi pe Wadd, şi nici pe Suwa’, şi nici pe Yaghut, şi nici pe Ya’uq, şi nici pe Nasr!”"},{"number":24,"text":"Aceştia au rătăcit mulţi oameni. Tu nu faci decât să măreşti rătăcirea celor nedrepţi"},{"number":25,"text":"Ei au fost înecaţi şi aruncaţi în Foc pentru păcatele lor şi nu aflară nici un ajutor afară de Dumnezeu"},{"number":26,"text":"Noe spuse: “Domnul meu! Nu lăsa pe pământ nici un locuitor dintre tăgăduitori"},{"number":27,"text":"Dacă îi laşi, ei îi vor rătăci pe robii Tăi şi nu vor zămisli decât desfrânaţi mult-tăgăduitori"},{"number":28,"text":"Domnul meu! Iartă-mi mie şi părinţilor mei, precum şi celui ce intră, credincios, în casa mea, credincioşilor şi credincioaselor. Sporeşte doar prăpădul celor nedrepţi!”"}]}