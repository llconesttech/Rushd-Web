{"number":44,"edition":"ro.grigore","ayahs":[{"number":1,"text":"Ha. Mim"},{"number":2,"text":"Pe Cartea cea desluşită"},{"number":3,"text":"Noi am pogorât-o într-o noapte binecuvântată. Noi suntem Cei care predicăm"},{"number":4,"text":"În noaptea aceea, va fi lămurită fiece Poruncă înţeleaptă"},{"number":5,"text":"Cu Poruncă de la Noi, o vom trimite"},{"number":6,"text":"ca milostivenie de la Domnul tău. El este Auzitorul, Ştiutorul"},{"number":7,"text":"El este Domnul cerurilor şi al pământului şi a ceea ce se află între ele. Dacă credeţi cu tărie"},{"number":8,"text":"Nu este dumnezeu afară de El. El dăruieşte viaţa. El dăruieşte moartea. El este Domnul vostru şi Domnul strămoşilor voştri dintâi"},{"number":9,"text":"Ei stau însă la îndoială, jucându-se"},{"number":10,"text":"Pândeşte Ziua când cerul va aduce un fum gros"},{"number":11,"text":"care va învălui oamenii: aceasta este o osândă dureroasă"},{"number":12,"text":"“Domnul nostru! Îndepărtează de la noi osânda, căci noi suntem credincioşi!”"},{"number":13,"text":"Cum de au amintirea? Un profet cu vorba limpede a venit la ei"},{"number":14,"text":"Ei i-au întors însă spatele, spunând: “Este un însemnat, un îndrăcit!”"},{"number":15,"text":"Vom îndepărta osânda puţin, însă voi vă veţi întoarce (la ce aţi fost)"},{"number":16,"text":"În Ziua când îi vom zdrobi de tot, atunci ne vom răzbuna"},{"number":17,"text":"Înaintea lor, Noi am pus la încercare poporul lui Faraon şi a venit la ei un trimis cinstit"},{"number":18,"text":"“Aduceţi la mine pe robii lui Dumnezeu! Eu vă sunt vouă trimis vrednic de încredere"},{"number":19,"text":"Nu vă ridicaţi împotriva lui Dumnezeu! Eu vin la voi cu o împuternicire desluşită"},{"number":20,"text":"Eu caut izbăvire la Domnul meu şi Domnul vostru ca voi să nu mă ucideţi cu pietre"},{"number":21,"text":"Lăsaţi-mă singur, dacă nu aveţi încredere în mine.”"},{"number":22,"text":"El îl chemă pe Domnul său: “Aceşti oameni sunt nelegiuiţi.”"},{"number":23,"text":"“Pleacă cu robii Mei noaptea! Veţi fi urmăriţi"},{"number":24,"text":"Lasă marea să se despice! Ei vor fi o oştire înecată”"},{"number":25,"text":"Câte grădini şi izvoare au părăsit"},{"number":26,"text":"şi semănături şi loc îmbelşugat"},{"number":27,"text":"şi plăceri în care se desfătau"},{"number":28,"text":"Aceasta, căci Noi am lăsat aceste bunuri moştenire unui alt popor"},{"number":29,"text":"N-au plâns după ei nici cerul, nici pământul şi nici nu au fost aşteptaţi"},{"number":30,"text":"Noi i-am mântuit pe fiii lui Israel de osânda umilitoare"},{"number":31,"text":"de Faraon care era trufaş peste măsură"},{"number":32,"text":"Noi cu ştiinţă i-am ales dintre lumi"},{"number":33,"text":"Le-am adus semne cu o dovadă vădită"},{"number":34,"text":"Aceşti oameni spuneau"},{"number":35,"text":"“Nu este decât moartea noastră dintâi, iar după aceea nu vom mai fi sculaţi"},{"number":36,"text":"Aduceţi-i pe taţii noştri, dacă spuneţi adevărul!”"},{"number":37,"text":"Oare sunt ei mai buni decât poporul lui Tubba’ ori decât cei dinaintea lor pe care i-am nimicit fiindcă erau nelegiuiţi"},{"number":38,"text":"Noi nu am creat în joacă nici cerurile, nici pământul şi nici ceea ce se află între ele"},{"number":39,"text":"Noi le-am creat întru Adevăr, însă cei mai mulţi nu ştiu"},{"number":40,"text":"Ziua Cumpenei va fi sorocul adunării tuturor"},{"number":41,"text":"ziua când nimeni nu va putea oblădui pe nimeni şi când oamenii nu vor mai fi ajutaţi"},{"number":42,"text":"afară de cei pe care Dumnezeu îi va milui. El este Puternicul, Milostivul"},{"number":43,"text":"Copacul Zaqqum"},{"number":44,"text":"este hrana păcătosului"},{"number":45,"text":"ce îi va fierbe în pântece precum argintul topit"},{"number":46,"text":"precum apa clocotindă"},{"number":47,"text":"“Luaţi-l şi târâţi-l în fundul Iadului"},{"number":48,"text":"Turnaţi-i pe cap, ca osândă, apă clocotindă...”"},{"number":49,"text":"“Gustă! Tu eşti puternicul, mărinimosul!?”"},{"number":50,"text":"Aceasta este cea de care vă îndoiaţi"},{"number":51,"text":"Cei temători vor sta într-un loc tihnit"},{"number":52,"text":"în grădini, la izvoare"},{"number":53,"text":"Vor fi înveşmântaţi în mătase şi brocart şi aşezaţi faţă în faţă"},{"number":54,"text":"Noi le vom dărui drept soţii hurii cu ochii mari"},{"number":55,"text":"Acolo, vor cere în tihnă fructe de tot soiul"},{"number":56,"text":"Ei nu vor mai gusta moartea, după moartea lor dintâi, căci Dumnezeu i-a ferit de osânda Iadului"},{"number":57,"text":"Har Domnului tău! Aceasta este fericirea cea mare"},{"number":58,"text":"Noi l-am făcut lesne de înţeles în limba ta. Poate îşi vor aminti"},{"number":59,"text":"Pândeşte-i, căci şi ei te pândesc pe tine"}]}