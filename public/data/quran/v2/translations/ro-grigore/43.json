{"number":43,"edition":"ro.grigore","ayahs":[{"number":1,"text":"Ha. Mim"},{"number":2,"text":"Pe Cartea cea desluşită"},{"number":3,"text":"Noi am făcut-o un Coran arab! Poate veţi pricepe"},{"number":4,"text":"El este la Noi, măreţ şi înţelept, în Maica Scripturii"},{"number":5,"text":"Oare vă vom scuti de amintire pentru că sunteţi un popor necumpănit"},{"number":6,"text":"Câţi profeţi n-am trimis la cei dintâi"},{"number":7,"text":"Nici un profet nu a venit însă la ei, fără ca ei să nu-l batjocorească"},{"number":8,"text":"Noi am nimicit oameni mult mai de temut decât ei, însă pilda celor dintâi a trecut"},{"number":9,"text":"Dacă i-ai întreba: “Cine a creat cerurile şi pământul?” Ei îţi vor spune: “Puternicul, Ştiutorul le-a creat.”"},{"number":10,"text":"El este Cel ce v-a făcut vouă pământul leagăn şi drumuri v-a tăiat pe el. Poate vă veţi lăsa călăuziţi"},{"number":11,"text":"El trimite din cer apă cu măsură şi cu ea Noi dăm viaţă ţinutului mort. Tot aşa veţi fi şi voi scoşi"},{"number":12,"text":"El este Cel ce a creat soiurile toate şi v-a făcut vouă corăbii şi dobitoace ca să mergeţi cu ele"},{"number":13,"text":"şi să vă aşezaţi pe spatele lor. Amintiţi-vă, atunci, binefacerile Domnului vostru când vă aşezaţi pe ele şi spuneţi: “Mărire Celui ce ne-a supus nouă acestea, căci Noi nu le-am fi dovedit"},{"number":14,"text":"Da, către Domnul nostru noi ne întoarcem.”"},{"number":15,"text":"Ei i-au făcut dintre robii Săi parte, căci omul este un nerecunoscător vădit"},{"number":16,"text":"Şi-ar fi luat El fiice dintre cei pe care i-a creat, iar vouă v-ar fi ales fii"},{"number":17,"text":"Dacă i se vesteşte vreunuia ceea ce El dă drept pildă pentru Milostivul, chipul i se umbreşte, i se înegreşte şi se sufocă"},{"number":18,"text":"“Aş! Cel ce creşte între odoare şi la luptă nu se iveşte?”"},{"number":19,"text":"Ei îi fac pe îngerii care sunt robii lui Dumnezeu femei. Au fost ei martori la crearea lor? Mărturia lor se va scrie, iar ei vor fi întrebaţi"},{"number":20,"text":"Ei spun: “Dacă Milostivul ar fi vrut, noi nu ne-am fi închinat lor. Întru aceasta ei nu au nici o ştiinţă, ci numai presupun"},{"number":21,"text":"Le-am dat Noi vreo carte înaintea acesteia, iar ei sunt ţinătorii ei"},{"number":22,"text":"Ba nu! Ei spun: “Noi i-am aflat pe taţii noştri într-o adunare, iar noi după urmele lor ne călăuzim.”"},{"number":23,"text":"Astfel, nu am trimis înaintea ta nici un predicator vreunei cetăţi fără ca îndestulaţii ei să nu-i spună: “Noi i-am aflat pe taţii noştri într-o adunare, iar noi pe urmele lor mergem.”"},{"number":24,"text":"Spune: “Şi dacă vă aduc o călăuzire mai dreaptă decât cea pe care aţi aflat-o la taţii voştri?” Ei spun: “Noi nu credem în cea cu care ai fost trimis.”"},{"number":25,"text":"Noi ne-am răzbunat pe ei. Vezi cum a fost sfârşitul hulitorilor"},{"number":26,"text":"Abraham spuse tatălui său şi poporului său: “Eu mă lepăd de cei cărora voi vă închinaţi"},{"number":27,"text":"însă nu de Cel ce m-a creat, căci El mă va călăuzi.”"},{"number":28,"text":"El a rostit un cuvânt care să rămână la urmaşii săi. Poate se vor întoarce"},{"number":29,"text":"Eu le-am dăruit bucurii, lor şi taţilor lor, până ce au venit la ei Adevărul şi un trimis cu vorba limpede"},{"number":30,"text":"Când Adevărul le-a venit, ei spuseră: “Este o vrajă! Nu credem în ea!”"},{"number":31,"text":"Ei vor mai spune: “Dacă acest Coran ar fi fost pogorât asupra unui mare bărbat din cele două cetăţi!...”"},{"number":32,"text":"Oare ei sunt cei care împart milostivenia Domnului tău? Noi le-am împărţit traiul în Viaţa de Acum. Noi i-am ridicat pe unii deasupra celorlalţi cu câteva trepte ca unii să-i supună pe ceilalţi. Milostivenia Domnului tău este mai bună decât ceea ce ei adună"},{"number":33,"text":"Dacă oamenii nu ar fi să fie o singură adunare, Noi le-am fi făcut celor care Îl tăgăduiesc pe Milostivul case cu terase de argint şi cu scări pe care să urce"},{"number":34,"text":"Le-am fi făcut casele cu uşi şi paturi pe care să se întindă"},{"number":35,"text":"şi cu podoabe. Toate acestea nu sunt însă decât bucurii vremelnice în Viaţa de Acum, iar Viaţa de Apoi, la Domnul tău, este a celor temători"},{"number":36,"text":"Celui ce se abate de la amintirea Milostivului, Noi îi vom da un diavol ca însoţitor"},{"number":37,"text":"Şi îi îndepărtează de drum, însă ei se socot bine călăuziţi"},{"number":38,"text":"până ce vor zice, când vor veni la Noi: “Vai!, O, dacă între mine şi tine ar fi depărtarea dintre cele două Răsărituri!” Ce nenorocit însoţitor"},{"number":39,"text":"În Ziua aceea, el nu vă va mai fi de vreun folos, căci aţi fost nedrepţi, iar la osândă îi veţi fi părtaşi"},{"number":40,"text":"Şi tu? Îl vei face să audă pe cel surd? Îl vei călăuzi pe cel orb şi pe cel aflat în vădită rătăcire"},{"number":41,"text":"Chiar dacă te luăm pe tine, ne vom răzbuna pe ei"},{"number":42,"text":"ori îţi vom arăta ceea ce le-am făgăduit, căci Noi suntem Puternici asupra lor"},{"number":43,"text":"Ţine ceea ce ţi s-a dezvăluit, căci Tu eşti pe o Cale Dreaptă"},{"number":44,"text":"Aceasta este o amintire, pentru tine şi pentru poporul tău, de care veţi fi întrebaţi"},{"number":45,"text":"Întreabă-i pe cei pe care i-am trimis înaintea ta. Am făcut Noi, afară de cel Milostiv, dumnezei cărora ei să se închine"},{"number":46,"text":"Noi l-am trimis pe Moise, cu semnele Noastre, la Faraon şi la sfetnicii săi. Moise le spuse: “Eu sunt trimisul Domnului lumilor.”"},{"number":47,"text":"Când el le-a adus semnele Noastre, ei au râs de ele"},{"number":48,"text":"cu toate că nu le-am arătat nici un semn care să nu fie mai grozav decât cel dinainte. Noi i-am luat cu osânda. Poate se vor întoarce"},{"number":49,"text":"Ei îi spuseră: “O, tu vrăjitorule! Roagă-te Domnului tău pentru noi, în numele legământului pe care l-a făcut cu tine. Noi vom fi bine călăuziţi!”"},{"number":50,"text":"Când îndepărtăm însă de la ei osânda, îşi calcă jurămintele"},{"number":51,"text":"Faraon şi-a chemat atunci poporul spunând: “O, popor al meu! Împărăţia Egiptului nu este a mea cu râurile ce îmi curg la picioare? Nu vedeţi, oare"},{"number":52,"text":"Nu sunt eu mai bun decât acest netrebnic care abia poate vorbi"},{"number":53,"text":"Dacă nu i se aruncă brăţări de aur ori dacă nu vin cu el îngerii însoţitori...”"},{"number":54,"text":"El a făcut poporul uşuratic să-i dea ascultare. Ei erau un popor desfrânat"},{"number":55,"text":"Când ne-au înfuriat, Noi ne-am răzbunat pe ei înecându-i cu totul"},{"number":56,"text":"Noi i-am făcut apoi amintire şi pildă celorlalţi"},{"number":57,"text":"Şi când fiul Mariei, le-a fost dat drept pildă, ei s-au întors de la el"},{"number":58,"text":"spunând: “Dumnezeii noştri nu sunt mai buni decât el?” Ei nu ţi-au spus aceasta decât pentru ceartă, căci ei sunt un popor certăreţ"},{"number":59,"text":"El nu a fost decât un rob asupra căruia am pogorât harul Nostru, facându-l pildă fiilor lui Israel"},{"number":60,"text":"Dacă am fi vrut, v-am fi făcut pe unii dintre voi îngeri, urmaşi pe pământ"},{"number":61,"text":"Iisus este spre ştiinţa Ceasului. Nu vă îndoiţi, ci urmaţi-mă! Aceasta este o Cale Dreaptă"},{"number":62,"text":"Satan să nu vă îndepărteze de ea, căci el vă este vouă vrăjmaş făţiş"},{"number":63,"text":"Când Iisus a adus dovezile vădite spuse: “Eu am venit cu înţelepciunea ca să vă desluşesc pentru ce vă învrăjbeaţi. Temeţi-vă de Dumnezeu şi daţi-mi ascultare"},{"number":64,"text":"Dumnezeu este Domnul meu şi Domnul vostru. Închinaţi-vă Lui! Aceasta este o Cale Dreaptă!”"},{"number":65,"text":"Alianţele s-au certat între ele. Vai celor nedrepţi de osânda unei Zile dureroase"},{"number":66,"text":"Ei aşteaptă oare ca Ceasul să vină deodată asupra lor fără ca să simtă"},{"number":67,"text":"În Ziua aceea, pietenii vor deveni vrăjmaşi unii altora, afară de cei temători"},{"number":68,"text":"“O, robii Mei! Nu vă va fi teamă în Ziua aceea şi nu vă veţi mâhni"},{"number":69,"text":"Celor care cred în semnele Noastre şi sunt supuşi"},{"number":70,"text":"“Intraţi în Rai, voi şi soţiile voastre! Şi veţi fi înveseliţi!”"},{"number":71,"text":"Printre ei vor umbla tipsii şi pocaluri cu tot ceea ce sufletele le poftesc şi ochii le desfată. Acolo voi veţi veşnici"},{"number":72,"text":"Acesta este Raiul ce vi s-a dat moştenire ca răsplată a ceea ce aţi făptuit! ce! Căci vor afla curând!”"},{"number":73,"text":"Veţi avea fructe multe din care veţi mânca"},{"number":74,"text":"Nelegiuiţii vor avea osânda Gheenei pe veci"},{"number":75,"text":"şi nu le va fi curmată. Acolo vor fi deznădăjduiţi"},{"number":76,"text":"Noi nu am fost nedrepţi cu ei, ci ei au fost nedrepţi cu ei înşişi"},{"number":77,"text":"Ei vor striga: “O, Malik! Domnul tău să ne izbăvească!” Malik le va spune: “Veţi sta acolo pe vecie!”"},{"number":78,"text":"Noi v-am adus Adevărul, însă cei mai mulţi urăsc Adevărul"},{"number":79,"text":"Au luat o hotărâre de nezdruncinat? Noi suntem Cei care luăm hotărârile de dezdruncinat"},{"number":80,"text":"Socot că Noi nu le auzim tainele şi spovedaniile? Ba da! Trimişii noştri aflaţi lângă ei scriu totul"},{"number":81,"text":"Spune: “Dacă Milostivul ar avea vreun fiu, aş fi cel dintâi ce lui m-aş închina.”"},{"number":82,"text":"Mărire Domnului cerurilor şi al pământului, Domnul Tronului, deasupra a ceea ce ei înfăţişează"},{"number":83,"text":"Lasă-i să bârfească şi să se joace până ce vor întâlni Ziua ce le-a fost făgăduită"},{"number":84,"text":"El este Cel ce în cer este Dumnezeu, precum şi pe pământ este Dumnezeu. El este Înţeleptul, Ştiutorul"},{"number":85,"text":"Binecuvântat fie Cel ce are împărăţia cerurilor, a pământului şi ceea ce se află între ele. La El este ştiinţa Ceasului şi către El veţi fi întorşi"},{"number":86,"text":"Cei care cheamă în afara Lui, nu vor avea parte de milostivenie, ci numai cei care mărturisesc Adevărul şi ştiu"},{"number":87,"text":"Dacă îi întrebi cine i-a creat, vor spune: “Dumnezeu!” Cum se mai prefac"},{"number":88,"text":"Spusa lui este: “O, Domnul meu! Aceştia sunt un popor care nu crede!”"},{"number":89,"text":"Întoarce-te de la ei şi spune: “Pace! Căci vor afla curând!”"}]}