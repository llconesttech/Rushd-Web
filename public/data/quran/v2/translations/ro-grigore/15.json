{"number":15,"edition":"ro.grigore","ayahs":[{"number":1,"text":"Alif. Lam. Ra. Acestea sunt versetele Cărţii şi ale unui Coran desluşit"},{"number":2,"text":"S-ar putea ca cei care tăgăduiesc să dorească să fie supuşi"},{"number":3,"text":"Lasă-i să mănânce şi să se bucure o vreme. Nădejdea le face plăcere, însă curând vor afla"},{"number":4,"text":"Noi nu am nimicit nici o cetate fără ca ea să nu fi avut o carte cunoscută"},{"number":5,"text":"Nici o adunare nu o ia înaintea sorocului ei, însă nu-l poate nici întârzia"},{"number":6,"text":"Ei spuneau: “O, tu cel asupra căruia s-a pogorât amintirea, tu eşti un îndrăcit!”"},{"number":7,"text":"De ce, dacă spui adevărul, nu ai venit la noi cu îngerii"},{"number":8,"text":"Noi nu pogorâm îngerii decât întru Adevăr, aşa că nu vor avea mult de aşteptat"},{"number":9,"text":"Noi am pogorât amintirea şi asupra ei veghem"},{"number":10,"text":"Noi am mai trimis şi înaintea ta (profeţi) printre obştile celor dintâi"},{"number":11,"text":"Nici un trimis nu a venit însă la ei, fără ca ei să nu-l batjocorească"},{"number":12,"text":"Şi astfel îi tăiem cale în inimile nelegiuiţilor"},{"number":13,"text":"Ei nu cred în El, în ciuda obiceiului celor dintâi"},{"number":14,"text":"Chiar de le-am fi deschis o poartă a cerului şi ei ar fi putut urca"},{"number":15,"text":"tot ar fi spus: “Privirile ne sunt ameţite ori suntem nişte oameni vrăjiţi.”"},{"number":16,"text":"Noi am pus zodii pe cer şi l-am împodobit pentru cei care îl privesc"},{"number":17,"text":"şi îl păzim de orice diavol, bun de bătut cu pietre"},{"number":18,"text":"afară de cel care ascultă pe furiş şi pe care o flacără strălucitoare îl urmăreşte"},{"number":19,"text":"Pământul, Noi l-am întins, am aruncat pe el munţii, şi am făcut să crească pe el totul cu cumpătare"},{"number":20,"text":"Noi v-am făcut hrană vouă, precum şi celui pe care voi nu-l hrăniţi"},{"number":21,"text":"Din orice lucru la Noi se află grămezi, însă îl facem să coboare după o măsură cunoscută"},{"number":22,"text":"Noi am trimis vânturile cu nori grei şi am trimis din cer apă cu care vă adăpăm şi pe care voi nu aveţi putinţa s-o păstraţi"},{"number":23,"text":"Noi suntem Cei care dăruiesc viaţa şi moartea şi Noi suntem Moştenitorii"},{"number":24,"text":"Noi îi cunoaştem pe întâii veniţi dintre voi şi îi cunoaştem şi pe cei de pe urmă"},{"number":25,"text":"Domnul tău este Cel ce îi va strânge pe toţi. El este Înţelept, Ştiutor"},{"number":26,"text":"Noi am creat omul din lut, dintr-un glod uşor de frământat"},{"number":27,"text":"iar pe djinii i-am creat, mai înainte, din focul Simumului"},{"number":28,"text":"Când Domnul tău spuse îngerilor: “Eu voi crea un om din lut, dintr-un glod uşor de frământat"},{"number":29,"text":"după ce îi voi desăvârşi chipul şi voi sufla în el din Duhul Meu, prosternaţi-vă înaintea lui"},{"number":30,"text":"Toţi îngerii, laolaltă, se prosternară"},{"number":31,"text":"afară de Iblis care a refuzat să fie cu cei care se prosternează"},{"number":32,"text":"Dumnezeu spuse: “O, Iblis! Tu de ce nu eşti printre cei care se prosternează?”"},{"number":33,"text":"El spuse: “Nu am să mă prosternez înaintea unui om pe care tu l-ai creat din lut, dintr-un glod uşor de frământat.”"},{"number":34,"text":"Dumnezeu spuse: “Ieşi de aici! Să fii bătut cu pietre"},{"number":35,"text":"Fie blestemul asupra ta până în Ziua Judecăţii!”"},{"number":36,"text":"El spuse: “Domnul meu! Dă-mi un răgaz până în Ziua în care oamenii vor fi înviaţi.”"},{"number":37,"text":"Dumnezeu spuse: “Ai acest răgaz"},{"number":38,"text":"până în ziua timpului cunoscut (de Noi).”"},{"number":39,"text":"El spuse: “Domnul meu! Pentru că Tu m-ai dus în greşeală, eu le voi arăta răul pe pământ sub înfăţişări înşelătoare şi pe toţi îi voi duce în greşeală"},{"number":40,"text":"afară de robii Tăi curaţi.”"},{"number":41,"text":"El spuse: “Aceasta este pentru mine o cale dreaptă"},{"number":42,"text":"Tu nu ai nici o împuternicire asupra robilor Mei, în afara celui care te va urma dintre cei aflaţi în greşeală.”"},{"number":43,"text":"Gheena va fi locul lor de întâlnire, al tuturor"},{"number":44,"text":"Ea are şapte porţi. Înaintea fiecărei porţi va fi o parte din ei"},{"number":45,"text":"iar cei temători vor fi în grădini, lângă izvoare"},{"number":46,"text":"“Intraţi în ele, în pace şi tihnă!”"},{"number":47,"text":"Noi le vom smulge orice ură din inimile lor. Şi aşa vor fi ca fraţii aşezaţi pe paturi faţă în faţă"},{"number":48,"text":"Nici o osteneală nu-i va atinge şi niciodată nu vor fi de-acolo izgoniţi"},{"number":49,"text":"Dă-le de ştire robilor Mei că Eu sunt Iertătorul, Milostivul"},{"number":50,"text":"şi osânda Mea este osânda cea dureroasă"},{"number":51,"text":"Dă-le de ştire despre oaspeţii lui Abraham"},{"number":52,"text":"Ei spuseră intrând la el: “Pace!” El spuse: “Ne este frică de voi!”"},{"number":53,"text":"Ei spuseră: “Să nu-ţi fie frică! Noi îţi vestim un fecior înţelept.”"},{"number":54,"text":"El spuse: “Ce să-mi vestiţi, acum când bătrâneţea m-a atins? Ce-mi vestiţi?”"},{"number":55,"text":"Ei spuseră: “Noi îţi vestim doar adevărul. Nu fi dintre cei lipsiţi de nădejde!”"},{"number":56,"text":"El spuse: “Cine nu nădăjduieşte la milostivenia Domnului său, dacă nu cei rătăciţi?”"},{"number":57,"text":"Apoi el spuse din nou: “O, voi trimişilor! Care este treaba voastră?”"},{"number":58,"text":"“Noi am fost trimişi la un popor nelegiuit"},{"number":59,"text":"însă nu şi la casa lui Lot, căci Noi îi vom mântui pe toţi"},{"number":60,"text":"afară de femeia sa.” Noi am hotărât ca ea să fie printre cei rămaşi în urmă"},{"number":61,"text":"Când trimişii veniră la casa lui Lot"},{"number":62,"text":"acesta spuse: “Voi sunteţi nerecunoscători.”"},{"number":63,"text":"Ei spuseră: “Nu!... Am venit la tine aducând ceea de care ei se îndoiesc"},{"number":64,"text":"am venit la tine cu Adevărul şi suntem sinceri"},{"number":65,"text":"Pleacă de cu noapte cu ai tăi! Mergi în spatele lor şi nimeni dintre voi să nu se uite înapoi! Mergeţi unde vi se porunceşte!”"},{"number":66,"text":"Aşa am hotărât pentru a vă mântui, căci mâine dimineaţă aceştia vor fi retezaţi"},{"number":67,"text":"Locuitorii cetăţii veniră să ceară veşti"},{"number":68,"text":"Lot le spuse: “Aceştia sunt oaspeţii mei. Nu mă faceţi de ruşine"},{"number":69,"text":"Temeţi-vă de Dumnezeu şi nu mă acoperiţi de ruşine!”"},{"number":70,"text":"Ei spuseră: “Nu ţi-am oprit să te ocupi de lumi?”"},{"number":71,"text":"El spuse: “Dacă vreţi s-o faceţi, iată-le pe fetele mele!”"},{"number":72,"text":"Pe viaţa ta! În beţia lor umblau ca orbii"},{"number":73,"text":"Strigătul îi luă la răsăritul soarelui"},{"number":74,"text":"Noi am întors-o cu josul în sus şi am trimis asupra ei o ploaie cu pietre din Iad"},{"number":75,"text":"Întru aceasta sunt semne pentru cei scrutători"},{"number":76,"text":"căci ele sunt pe un drum statornic"},{"number":77,"text":"Întru aceasta este un semn pentru credincioşi"},{"number":78,"text":"Locuitorii din Al-Aika au fost nedrepţi"},{"number":79,"text":"şi Noi ne-am răzbunat, atunci, pe ei. Aceste două cetăţi sunt o pildă de netăgăduit"},{"number":80,"text":"Locuitorii din Al-Hijr i-au socotit pe profeţi mincinoşi"},{"number":81,"text":"Noi le-am adus semnele Noastre, însă ei le-au fost potrivnici"},{"number":82,"text":"Pe când scobeau, în tihnă, locuinţe în munţi"},{"number":83,"text":"strigătul i-a luat în zori"},{"number":84,"text":"Ceea ce agonisiseră nu le-a slujit la nimic"},{"number":85,"text":"Noi nu am creat decât întru adevăr cerurile, pământul şi ceea ce se află între ele. Ceasul va veni curând. Iartă cu iertăciune frumoasă"},{"number":86,"text":"Domnul tău este Creatorul neostoit, Ştiutorul"},{"number":87,"text":"Noi ţi-am dăruit şapte versete care se repetă, precum şi Coranul cel Mare"},{"number":88,"text":"Nu pune ochii pe ce le-am dăruit unora dintre ei pentru o bucurie vremelnică şi nu te mâhni din pricina lor. Aripa ta coboar-o asupra credincioşilor"},{"number":89,"text":"Spune: “Eu sunt un predicator cu vorbă limpede.”"},{"number":90,"text":"Noi am trimis osânda asupra celor care s-au despărţit"},{"number":91,"text":"şi au făcut Coranul bucăţi"},{"number":92,"text":"Pe Domnul tău! Nu-i întreba pe toţi"},{"number":93,"text":"de aceea ce-au făptuit"},{"number":94,"text":"Dă glas la ceea ce ţi s-a poruncit şi împotriveşte-te închinătorilor la idoli"},{"number":95,"text":"Noi îţi suntem de ajuns înaintea celor care-şi bat joc"},{"number":96,"text":"alăturând lui Dumnezeu un alt dumnezeu. Ei vor afla curând"},{"number":97,"text":"Ştim că inima ţi se strânge de ceea ce spun"},{"number":98,"text":"însă tu preamăreşte-L pe Domnul tău cu laude! Fii printre cei care se prosternează"},{"number":99,"text":"Închină-te Domnului tău până ce-ţi va veni încrederea deplină"}]}