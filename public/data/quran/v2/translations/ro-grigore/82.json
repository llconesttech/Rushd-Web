{"number":82,"edition":"ro.grigore","ayahs":[{"number":1,"text":"Când cerul se va rupe"},{"number":2,"text":"şi stelele vor fi împrăştiate"},{"number":3,"text":"când mările se vor revărsa"},{"number":4,"text":"şi mormintele vor fi răvăşite"},{"number":5,"text":"fiece suflet va cunoaşte ceea ce a pus înainte, ceea ce a pus în urmă"},{"number":6,"text":"Omule, ce te-a abătut de la Domnul tău cel Sfânt"},{"number":7,"text":"care te-a plăsmuit, te-a şlefuit, te-a desăvârşit"},{"number":8,"text":"El ţi-a dat chipul pe care l-a voit"},{"number":9,"text":"Ba nu! Voi socotiţi Legea minciună"},{"number":10,"text":"însă asupra voastră stau păzitorii"},{"number":11,"text":"scribi prea-cinstiţi"},{"number":12,"text":"care ştiu ceea ce săvârşiţi"},{"number":13,"text":"Oamenii curaţi vor trăi în belşug"},{"number":14,"text":"iar cei desfrânaţi vor fi aruncaţi în Foc"},{"number":15,"text":"în Ziua Judecăţii de Apoi"},{"number":16,"text":"de la care nu vor putea lipsi"},{"number":17,"text":"Cum vei şti tu oare când va fi Ziua Judecăţii de Apoi"},{"number":18,"text":"Şi încă o dată, cum vei şti tu oare când va fi Ziua Judecăţii de Apoi"},{"number":19,"text":"În Ziua aceea, nici un suflet nu va avea putinţă pentru alt suflet. În Ziua aceea, a lui Dumnezeu va fi Porunca"}]}