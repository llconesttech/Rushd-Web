{"number":76,"edition":"ro.grigore","ayahs":[{"number":1,"text":"Nu a trecut oare peste om o vreme când nu este nimic amintit"},{"number":2,"text":"Noi am creat omul, pentru a-l pune la încercare, dintr-o picătură de sămânţă şi amestecuri. Noi i-am dat auzul şi văzul"},{"number":3,"text":"L-am călăuzit pe Calea cea Dreaptă, fie că va fi mulţumitor, fie că va fi tăgăduitor"},{"number":4,"text":"Tăgăduitorilor le-am pregătit lanţuri, juguri şi Jăratec"},{"number":5,"text":"Neprihăniţii vor bea dintr-un pocal o licoare cu camfor"},{"number":6,"text":"Robii lui Dumnezeu vor bea din izvoare pe care le vom face să ţâşnească din belşug"},{"number":7,"text":"căci ei îşi împlinesc făgăduinţele, se tem de o zi al cărui rău se va răspândi în tot locul"},{"number":8,"text":"Ei dau de mâncare din dragoste pentru El, sărmanului, orfanului şi prinsului"},{"number":9,"text":"“Noi vă dăm de mâncare de dragul lui Dumnezeu şi nu vrem de la voi nici răsplată, nici mulţumire"},{"number":10,"text":"Nouă ne este frică de Domnul nostru în ziua cea cruntă şi nimicitoare.”"},{"number":11,"text":"Dumnezeu i-a ferit însă de răul acelei Zile şi le va da să întâlnească numai voioşie şi bucurie"},{"number":12,"text":"El îi va răsplăti pentru răbdarea lor cu o grădină şi cu mătase"},{"number":13,"text":"Culcaţi pe paturi de nuntă nu vor suferi nici de soarele arzător şi nici de gerul pişcător"},{"number":14,"text":"Umbra se va lăsa peste ei, iar fructele se vor apleca să fie culese"},{"number":15,"text":"Printre ei vor umbla vase de argint şi pocaluri de cleştar"},{"number":16,"text":"de cleştar şi de argint, umplute cu măsură"},{"number":17,"text":"Vor bea dintr-un pocal un amestec de ghimbir"},{"number":18,"text":"şi dintr-un izvor numit acolo Salsabil"},{"number":19,"text":"Flăcăiandrii nemuritori se vor învârti în jurul lor — văzându-i vei crede că sunt mărgăritare neînşirate"},{"number":20,"text":"Când vei privi în jur, vei vedea desfătare şi o mare împărăţie"},{"number":21,"text":"Ei vor purta veşminte verzi, de satin şi de brocart şi vor fi împodobiţi cu brăţări de argint. Domnul lor le va da să bea o băutură prea-curată"},{"number":22,"text":"“Toate acestea vă vor fi vouă răsplată a trudei voastre drept mulţumire!”"},{"number":23,"text":"Noi am pogorât asupra ta Coranul"},{"number":24,"text":"Rabdă pentru Domnul tău! Nu da ascultare nici păcătosului şi nici tăgăduitorului dintre ei"},{"number":25,"text":"Aminteşte Numele Domnului tău în zori şi în amurg"},{"number":26,"text":"Noaptea, prosternează-te înaintea Lui şi preamăreşte-L noapte lungă"},{"number":27,"text":"Ei iubesc degrabă-trecătoarea şi dau la spate o Zi grea"},{"number":28,"text":"Noi i-am creat şi le-am întărit încheieturile, însă dacă vrem, îi putem înlocui cu alţii asemenea lor"},{"number":29,"text":"Aceasta este o amintire! Cel care vrea, apucă spre Domnul său pe o cale"},{"number":30,"text":"însă voi nu voiţi decât ceea ce Dumnezeu voieşte. Dumnezeu este Cunoscător, Înţelept"},{"number":31,"text":"El lasă să intre pe cine voieşte în milostivenia Sa, iar celor nedrepţi le-a pregătit o dureroasă osândă"}]}