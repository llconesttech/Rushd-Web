{"number":78,"edition":"fa.fooladvand","ayahs":[{"number":1,"text":"درباره چه چيز از يكديگر مى‌پرسند؟"},{"number":2,"text":"از آن خبر بزرگ،"},{"number":3,"text":"كه در باره آن با هم اختلاف دارند"},{"number":4,"text":"نه چنان است، به زودى خواهند دانست"},{"number":5,"text":"باز هم نه چنان است، بزودى خواهند دانست"},{"number":6,"text":"آيا زمين را گهواره‌اى نگردانيديم؟"},{"number":7,"text":"و كوهها را [چون‌] ميخهايى [نگذاشتيم‌]؟"},{"number":8,"text":"و شما را جفت آفريديم"},{"number":9,"text":"و خواب شما را [مايه‌] آسايش گردانيديم"},{"number":10,"text":"و شب را [براى شما] پوششى قرار داديم"},{"number":11,"text":"و روز را [براى‌] معاش [شما] نهاديم"},{"number":12,"text":"و بر فراز شما هفت [آسمان‌] استوار بنا كرديم"},{"number":13,"text":"و چراغى فروزان گذارديم"},{"number":14,"text":"و از ابرهاى متراكم، آبى ريزان فرود آورديم،"},{"number":15,"text":"تا بدان دانه و گياه برويانيم،"},{"number":16,"text":"و باغهاى در هم پيچيده و انبوه"},{"number":17,"text":"قطعاً وعدگاه [ما با شما] روز داورى است"},{"number":18,"text":"روزى كه در «صور» دميده شود، و گروه گروه بياييد؛"},{"number":19,"text":"و آسمان، گشوده و درهايى [پديد] شود؛"},{"number":20,"text":"و كوهها را روان كنند، و [چون‌] سرابى گردند"},{"number":21,"text":"[آرى،] جهنم [از دير باز] كمينگاهى بوده،"},{"number":22,"text":"[كه‌] براى سركشان، بازگشتگاهى است"},{"number":23,"text":"روزگارى دراز در آن درنگ كنند"},{"number":24,"text":"در آنجا نه خنكى چشند و نه شربتى،"},{"number":25,"text":"جز آب جوشان و چركابه‌اى"},{"number":26,"text":"كيفرى مناسب [با جرم آنها]"},{"number":27,"text":"آنان بودند كه به [روز] حساب اميد نداشتند؛"},{"number":28,"text":"و آيات ما را سخت تكذيب مى‌كردند"},{"number":29,"text":"و حال آنكه هر چيزى را برشمرده [به صورت‌] كتابى در آورده‌ايم"},{"number":30,"text":"پس بچشيد كه جز عذاب، هرگز [چيزى‌] بر شما نمى‌افزاييم"},{"number":31,"text":"مسلماً پرهيزگاران را رستگارى است"},{"number":32,"text":"باغچه‌ها و تاكستانها،"},{"number":33,"text":"و دخترانى همسال با سينه‌هاى برجسته،"},{"number":34,"text":"و پياله‌هاى لبالب"},{"number":35,"text":"در آنجا نه بيهوده‌اى شنوند، و نه [يكديگر را] تكذيب [كنند]"},{"number":36,"text":"[اين است‌] پاداشى از پروردگار تو، عطايى از روى حساب"},{"number":37,"text":"پروردگار آسمانها و زمين و آنچه ميان آن دو است، بخشايشگرى كه كس را ياراى خطاب با او نيست"},{"number":38,"text":"روزى كه «روح» و فرشتگان به صف مى‌ايستند، و [مردم‌] سخن نگويند، مگر كسى كه [خداى‌] رحمان به او رخصت دهد، و سخن راست گويد"},{"number":39,"text":"آن [روز]، روز حق است؛ پس هر كه خواهد، راه بازگشتى به سوى پروردگار خود بجويد"},{"number":40,"text":"ما شما را از عذابى نزديك هشدار داديم: روزى كه آدمى آنچه را با دست خويش پيش فرستاده است بنگرد؛ و كافر گويد: «كاش من خاك بودم.»"}]}