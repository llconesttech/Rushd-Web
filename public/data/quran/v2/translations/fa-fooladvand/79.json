{"number":79,"edition":"fa.fooladvand","ayahs":[{"number":1,"text":"سوگند به فرشتگانى كه [از كافران‌] به سختى جان ستانند،"},{"number":2,"text":"و به فرشتگانى كه جان [مؤمنان‌] را به آرامى گيرند،"},{"number":3,"text":"و به فرشتگانى كه [در درياى بى‌مانند] شناكنان شناورند،"},{"number":4,"text":"پس در پيشى گرفتن [در فرمان خدا] سبقت‌گيرنده‌اند،"},{"number":5,"text":"و كار [بندگان‌] را تدبير مى‌كنند"},{"number":6,"text":"آن روز كه لرزنده بلرزد،"},{"number":7,"text":"و از پى آن لرزه‌اى [دگر] افتد،"},{"number":8,"text":"در آن روز، دلهايى سخت هراسانند"},{"number":9,"text":"ديدگان آنها فرو افتاده"},{"number":10,"text":"گويند: «آيا [باز] ما به [مغاك‌] زمين برمى‌گرديم؟"},{"number":11,"text":"آيا وقتى ما استخوان‌ريزه‌هاى پوسيده شديم [زندگى را از سر مى‌گيريم‌]؟»"},{"number":12,"text":"[و با خود] گويند: «در اين صورت، اين برگشتى زيان‌آور است.»"},{"number":13,"text":"و[لى‌] در حقيقت، آن [بازگشت، بسته به‌] يك فرياد است [و بس‌]"},{"number":14,"text":"و بناگاه آنان در زمين هموار خواهند بود"},{"number":15,"text":"آيا سرگذشت موسى بر تو آمد؟"},{"number":16,"text":"آنگاه كه پروردگارش او را در وادى مقدس «طوى» ندا درداد"},{"number":17,"text":"«به سوى فرعون برو كه وى سر برداشته است؛"},{"number":18,"text":"و بگو: آيا سر آن دارى كه به پاكيزگى گرايى،"},{"number":19,"text":"و تو را به سوى پروردگارت راه نمايم تا پروا بدارى؟»"},{"number":20,"text":"پس معجزه بزرگ [خود] را بدو نمود"},{"number":21,"text":"و[لى فرعون‌] تكذيب نمود و عصيان كرد"},{"number":22,"text":"سپس پشت كرد [و] به كوشش برخاست،"},{"number":23,"text":"و گروهى را فراهم آورد [و] ندا درداد،"},{"number":24,"text":"و گفت: «پروردگار بزرگتر شما منم!»"},{"number":25,"text":"و خدا [هم‌] او را به كيفر دنيا و آخرت گرفتار كرد"},{"number":26,"text":"در حقيقت، براى هر كس كه [از خدا] بترسد، در اين [ماجرا] عبرتى است"},{"number":27,"text":"آيا آفرينش شما دشوارتر است يا آسمانى كه [او] آن را برپا كرده است؟"},{"number":28,"text":"سقفش را برافراشت و آن را [به اندازه معين‌] درست كرد،"},{"number":29,"text":"و شبش را تيره و روزش را آشكار گردانيد،"},{"number":30,"text":"و پس از آن، زمين را با غلتانيدن گسترد،"},{"number":31,"text":"آبش و چراگاهش را از آن بيرون آورد،"},{"number":32,"text":"و كوهها را لنگر آن گردانيد،"},{"number":33,"text":"[تا وسيله‌] استفاده براى شما و دامهايتان باشد"},{"number":34,"text":"پس آنگاه كه آن هنگامه بزرگ دررسد،"},{"number":35,"text":"[آن‌] روز است كه انسان آنچه را كه در پى آن كوشيده است به ياد آورد"},{"number":36,"text":"و جهنم براى هر كه بيند آشكار گردد"},{"number":37,"text":"اما هر كه طغيان كرد،"},{"number":38,"text":"و زندگى پست دنيا را برگزيد،"},{"number":39,"text":"پس جايگاه او همان آتش است"},{"number":40,"text":"و اما كسى كه از ايستادن در برابر پروردگارش هراسيد، و نفس خود را از هوس باز داشت"},{"number":41,"text":"پس جايگاه او همان بهشت است"},{"number":42,"text":"در باره رستاخيز از تو مى‌پرسند كه فرارسيدنش چه وقت است؟"},{"number":43,"text":"تو را چه به گفتگو در آن"},{"number":44,"text":"علم آن با پروردگار تو است"},{"number":45,"text":"تو فقط كسى را كه از آن مى‌ترسد هشدار مى‌دهى"},{"number":46,"text":"روزى كه آن را مى‌بينند، گويى كه آنان جز شبى يا روزى درنگ نكرده‌اند"}]}