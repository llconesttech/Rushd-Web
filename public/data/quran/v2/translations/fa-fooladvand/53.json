{"number":53,"edition":"fa.fooladvand","ayahs":[{"number":1,"text":"سوگند به اختر [= قرآن‌] چون فرود مى‌آيد،"},{"number":2,"text":"[كه‌] يار شما نه گمراه شده و نه در نادانى مانده؛"},{"number":3,"text":"و از سر هوس سخن نمى‌گويد"},{"number":4,"text":"اين سخن بجز وحيى كه وحى مى‌شود نيست"},{"number":5,"text":"آن را [فرشته‌] شديدالقوى به او فرا آموخت،"},{"number":6,"text":"[سروش‌] نيرومندى كه [مسلّط] درايستاد"},{"number":7,"text":"در حالى كه او در افق اعلى بود؛"},{"number":8,"text":"سپس نزديك آمد و نزديكتر شد،"},{"number":9,"text":"تا [فاصله‌اش‌] به قدر [طول‌] دو [انتهاى‌] كمان يا نزديكتر شد؛"},{"number":10,"text":"آنگاه به بنده‌اش آنچه را بايد وحى كند، وحى فرمود"},{"number":11,"text":"آنچه را دل ديد انكار[ش‌] نكرد"},{"number":12,"text":"آيا در آنچه ديده است با او جدال مى‌كنيد؟"},{"number":13,"text":"و قطعاً بار ديگرى هم او را ديده است،"},{"number":14,"text":"نزديك سدرالمنتهى،"},{"number":15,"text":"در همان جا كه جنةالمأوى است"},{"number":16,"text":"آنگاه كه درخت سدر را آنچه پوشيده بود، پوشيده بود"},{"number":17,"text":"ديده [اش‌] منحرف نگشت و [از حدّ] در نگذشت"},{"number":18,"text":"به راستى كه [برخى‌] از آيات بزرگ پروردگار خود را بديد"},{"number":19,"text":"به من خبر دهيد از لات و عزّى،"},{"number":20,"text":"و منات آن سومين ديگر،"},{"number":21,"text":"آيا [به خيالتان‌] براى شما پسر است و براى او دختر؟"},{"number":22,"text":"در اين صورت، اين تقسيم نادرستى است"},{"number":23,"text":"[اين بتان‌] جز نامهايى بيش نيستند كه شما و پدرانتان نامگذارى كرده‌ايد [و] خدا بر [حقّانيّت‌] آنها هيچ دليلى نفرستاده است. [آنان‌] جز گمان و آنچه را كه دلخواهشان است پيروى نمى‌كنند، با آنكه قطعاً از جانب پروردگارشان هدايت برايشان آمده است"},{"number":24,"text":"مگر انسان آنچه را آرزو كند دارد؟"},{"number":25,"text":"آن سرا و اين سرا از آن خداست"},{"number":26,"text":"و بسا فرشتگانى كه در آسمانهايند [و] شفاعتشان به كارى نيايد، مگر پس از آنكه خدا به هر كه خواهد و خشنود باشد اذن دهد"},{"number":27,"text":"در حقيقت، كسانى كه آخرت را باور ندارند، فرشتگان را در نامگذارى به صورت مؤنّث نام مى‌نهند"},{"number":28,"text":"و ايشان را به اين [كار] معرفتى نيست. جز گمان [خود] را پيروى نمى‌كنند، و در واقع، گمان در [وصول به‌] حقيقت هيچ سودى نمى‌رساند"},{"number":29,"text":"پس، از هر كس كه از ياد ما روى برتافته و جز زندگى دنيا را خواستار نبوده است، روى برتاب"},{"number":30,"text":"اين منتهاى دانش آنان است. پروردگار تو، خود به [حال‌] كسى كه از راه او منحرف شده داناتر، و او به كسى كه راه يافته [نيز] آگاه‌تر است"},{"number":31,"text":"و هر چه در آسمانها و هر چه در زمين است از آن خداست، تا كسانى را كه بد كرده‌اند، به [سزاى‌] آنچه انجام داده‌اند كيفر دهد، و آنان را كه نيكى كرده‌اند، به نيكى پاداش دهد"},{"number":32,"text":"آنان كه از گناهان بزرگ و زشتكاريها -جز لغزشهاى كوچك- خوددارى مى‌ورزند، پروردگارت [نسبت به آنها] فراخ‌آمرزش است. وى از آن دم كه شما را از زمين پديد آورد و از همان‌گاه كه در شكمهاى مادرانتان [در زهدان‌] نهفته بوديد به [حال ]شما داناتر است، پس خودتان را پاك مشماريد. او به [حال‌] كسى كه پرهيزگارى نموده داناتر است"},{"number":33,"text":"پس آيا آن كسى را كه [از جهاد] روى برتافت ديدى؟"},{"number":34,"text":"و اندكى بخشيد و [از باقى‌] امتناع ورزيد"},{"number":35,"text":"آيا علم غيب پيش اوست و او مى‌بيند؟"},{"number":36,"text":"يا بدانچه در صحيفه‌هاى موسى [آمده‌] خبر نيافته است؟"},{"number":37,"text":"و [نيز در نوشته‌هاى‌] همان ابراهيمى كه وفا كرد"},{"number":38,"text":"كه هيچ بردارنده‌اى بار گناه ديگرى را بر نمى‌دارد"},{"number":39,"text":"و اينكه براى انسان جز حاصل تلاش او نيست"},{"number":40,"text":"و [نتيجه‌] كوشش او به زودى ديده خواهد شد"},{"number":41,"text":"سپس هر چه تمامتر وى را پاداش دهند"},{"number":42,"text":"و اينكه پايان [كار] به سوى پروردگار توست"},{"number":43,"text":"و هم اوست كه مى‌خنداند و مى‌گرياند"},{"number":44,"text":"و هم اوست كه مى‌ميراند و زنده مى‌گرداند"},{"number":45,"text":"و هم اوست كه دو نوع مى‌آفريند: نر و ماده،"},{"number":46,"text":"از نطفه‌اى چون فرو ريخته شود"},{"number":47,"text":"و هم پديد آوردن [عالم‌] ديگر بر [عهده‌] اوست"},{"number":48,"text":"و هم اوست كه [شما را] بى‌نياز كرد و سرمايه بخشيد"},{"number":49,"text":"و هم اوست پروردگار ستاره «شِعرى»"},{"number":50,"text":"و هم اوست كه عاديان قديم را هلاك كرد"},{"number":51,"text":"و ثمود را [نيز هلاك كرد] و [كسى را] باقى نگذاشت"},{"number":52,"text":"و پيشتر [از همه آنها] قوم نوح را، زيرا كه آنان ستمگرتر و سركش‌تر بودند"},{"number":53,"text":"و شهرها[ى سَدوم و عاموره‌] را فرو افكند"},{"number":54,"text":"پوشاند بر آن [دو شهر، از باران گوگردى‌] آنچه را پوشاند"},{"number":55,"text":"پس به كدام يك از نعمتهاى پروردگارت ترديد روا مى‌دارى؟"},{"number":56,"text":"اين [پيامبر نيز] بيم‌دهنده‌اى از [جمله‌] بيم‌دهندگان نخستين است"},{"number":57,"text":"[وه چه‌] نزديك گشت قيامت"},{"number":58,"text":"جز خدا كسى آشكاركننده آن نيست"},{"number":59,"text":"آيا از اين سخن عجب داريد؟"},{"number":60,"text":"و مى‌خنديد و نمى‌گرييد؟"},{"number":61,"text":"و شما در غفلتيد"},{"number":62,"text":"پس خدا را سجده كنيد و بپرستيد"}]}