{"number":76,"edition":"fa.fooladvand","ayahs":[{"number":1,"text":"آيا زمانى طولانى بر انسان گذشت كه چيز قابل ذكرى نبود؟"},{"number":2,"text":"ما انسان را از نطفه مختلطى آفريديم، و او را مى‌آزماييم؛ (بدين جهت) او را شنوا و بينا قرار داديم"},{"number":3,"text":"ما راه را به او نشان داديم، خواه شاكر باشد (و پذيرا گردد) يا ناسپاس"},{"number":4,"text":"ما براى كافران، زنجيرها و غُلها و شعله‌هاى سوزان آتش آماده كرده‌ايم"},{"number":5,"text":"به يقين ابرار (و نيكان) از جامى مى‌نوشند كه با عطر خوشى آميخته است،"},{"number":6,"text":"چشمه‌اى كه بندگان خدا از آن مى‌نوشند و [به دلخواه خويش‌] جاريش مى‌كنند"},{"number":7,"text":"[همان بندگانى كه‌] به نذر خود وفا مى‌كردند، و از روزى كه گزند آن فراگيرنده است مى‌ترسيدند"},{"number":8,"text":"و به [پاس‌] دوستى [خدا]، بينوا و يتيم و اسير را خوراك مى‌دادند"},{"number":9,"text":"«ما براى خشنودى خداست كه به شما مى‌خورانيم و پاداش و سپاسى از شما نمى‌خواهيم"},{"number":10,"text":"ما از پروردگارمان از روز عبوسى سخت، هراسناكيم.»"},{"number":11,"text":"پس خدا [هم‌] آنان را از آسيب آن روز نگاه داشت و شادابى و شادمانى به آنان ارزانى داشت"},{"number":12,"text":"و به [پاس‌] آنكه صبر كردند، بهشت و پرنيان پاداششان داد"},{"number":13,"text":"در آن [بهشت‌] بر تختها[ى خويش‌] تكيه زنند. در آنجا نه آفتابى بينند و نه سرمايى"},{"number":14,"text":"و سايه‌ها[ى درختان‌] به آنان نزديك است، و ميوه‌هايش [براى چيدن‌] رام"},{"number":15,"text":"و ظروف سيمين و جامهاى بلورين، پيرامون آنان گردانده مى‌شود"},{"number":16,"text":"جامهايى از سيم كه درست به اندازه [و با كمال ظرافت‌] آنها را از كار در آورده‌اند"},{"number":17,"text":"و در آنجا از جامى كه آميزه زنجبيل دارد به آنان مى‌نوشانند"},{"number":18,"text":"از چشمه‌اى در آنجا كه «سلسبيل» ناميده مى‌شود"},{"number":19,"text":"و بر گرد آنان پسرانى جاودانى مى‌گردند. چون آنها را ببينى، گويى كه مرواريدهايى پراكنده‌اند"},{"number":20,"text":"و چون بدانجا نگرى [سرزمينى از] نعمت و كشورى پهناور مى‌بينى"},{"number":21,"text":"[بهشتيان را] جامه‌هاى ابريشمى سبز و ديباى ستبر در بر است و پيرايه آنان دستبندهاى سيمين است و پروردگارشان باده‌اى پاك به آنان مى‌نوشاند"},{"number":22,"text":"اين [پاداش‌] براى شماست و كوشش شما مقبول افتاده است"},{"number":23,"text":"در حقيقت، ما قرآن را بر تو به تدريج فرو فرستاديم"},{"number":24,"text":"پس در برابر فرمان پروردگارت شكيبايى كن، و از آنان گناهكار يا ناسپاسگزار را فرمان مبر"},{"number":25,"text":"و نام پروردگارت را بامدادان و شامگاهان ياد كن"},{"number":26,"text":"و بخشى از شب را در برابر او سجده كن و شب‌[هاى‌] دراز، او را به پاكى بستاى"},{"number":27,"text":"اينان دنياى زودگذر را دوست دارند، و روزى گرانبار را [به غفلت‌] پشت سر مى‌افكنند"},{"number":28,"text":"ماييم كه آنان را آفريده و پيوند مفاصل آنها را استوار كرده‌ايم، و چون بخواهيم، [آنان را] به نظايرشان تبديل مى‌كنيم"},{"number":29,"text":"اين [آيات،] پندنامه‌اى است. تا هر كه خواهد، راهى به سوى پروردگار خود پيش گيرد"},{"number":30,"text":"و تا خدا نخواهد، [شما] نخواهيد خواست؛ قطعاً خدا داناى حكيم است"},{"number":31,"text":"هر كه را خواهد، به رحمت خويش در مى‌آورد، و براى ظالمان عذابى پردرد آماده كرده است"}]}