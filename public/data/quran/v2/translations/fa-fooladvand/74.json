{"number":74,"edition":"fa.fooladvand","ayahs":[{"number":1,"text":"اى كشيده رداى شب بر سر،"},{"number":2,"text":"برخيز و بترسان"},{"number":3,"text":"و پروردگار خود را بزرگ دار"},{"number":4,"text":"و لباس خويشتن را پاك كن"},{"number":5,"text":"و از پليدى دور شو"},{"number":6,"text":"و منّت مگذار و فزونى مطلب"},{"number":7,"text":"و براى پروردگارت شكيبايى كن"},{"number":8,"text":"پس چون در صور دميده شود،"},{"number":9,"text":"آن روز [چه‌] روز ناگوارى است"},{"number":10,"text":"بر كافران آسان نيست"},{"number":11,"text":"مرا با آنكه [او را] تنها آفريدم واگذار"},{"number":12,"text":"و دارايى بسيار به او بخشيدم،"},{"number":13,"text":"و پسرانى آماده [به خدمت، دادم‌]،"},{"number":14,"text":"و برايش [عيش خوش‌] آماده كردم"},{"number":15,"text":"باز [هم‌] طمع دارد كه بيفزايم"},{"number":16,"text":"ولى نه، زيرا او دشمن آيات ما بود"},{"number":17,"text":"به زودى او را به بالارفتن از گردنه [عذاب‌] وادار مى‌كنم"},{"number":18,"text":"آرى، [آن دشمن حق‌] انديشيد و سنجيد"},{"number":19,"text":"كشته بادا، چگونه [او] سنجيد؟"},{"number":20,"text":"[آرى،] كشته بادا، چگونه [او] سنجيد"},{"number":21,"text":"آنگاه نظر انداخت"},{"number":22,"text":"سپس رو ترش نمود و چهره در هم كشيد"},{"number":23,"text":"آنگاه پشت گردانيد و تكبّر ورزيد،"},{"number":24,"text":"و گفت: «اين [قرآن‌] جز سحرى كه [به برخى‌] آموخته‌اند نيست"},{"number":25,"text":"اين غير از سخن بشر نيست.»"},{"number":26,"text":"زودا كه او را به سَقَر در آورم"},{"number":27,"text":"و تو چه دانى كه آن سَقَر چيست؟"},{"number":28,"text":"نه باقى مى‌گذارد و نه رها مى‌كند"},{"number":29,"text":"پوستها را سياه مى‌گرداند"},{"number":30,"text":"[و] بر آن [دوزخ‌]، نوزده [نگهبان‌] است"},{"number":31,"text":"و ما موكّلان آتش را جز فرشتگان نگردانيديم، و شماره آنها را جز آزمايشى براى كسانى كه كافر شده‌اند قرار نداديم، تا آنان كه اهل كتابند يقين به هم رسانند، و ايمان كسانى كه ايمان آورده‌اند افزون گردد، و آنان كه كتاب به ايشان داده شده و [نيز] مؤمنان به شك نيفتند، و تا كسانى كه در دلهايشان بيمارى است و كافران بگويند: «خدا از اين وصف‌كردن، چه چيزى را اراده كرده است؟» اين گونه، خدا هر كه را بخواهد بيراه مى‌گذارد و هر كه را بخواهد هدايت مى كند، و [شماره‌] سپاهيان پروردگارت را جز او نمى‌داند، و اين [آيات‌] جز تذكارى براى بشر نيست"},{"number":32,"text":"نه چنين است [كه مى‌پندارند!] سوگند به ماه،"},{"number":33,"text":"و سوگند به شامگاه چون پشت كند،"},{"number":34,"text":"و سوگند به بامداد چون آشكار شود،"},{"number":35,"text":"كه آيات [قرآن‌] از پديده‌هاى بزرگ است"},{"number":36,"text":"بشر را هشداردهنده است"},{"number":37,"text":"هر كه از شما را كه بخواهد پيشى جويد يا بازايستد"},{"number":38,"text":"هر كسى در گرو دستاورد خويش است،"},{"number":39,"text":"بجز ياران دست راست"},{"number":40,"text":"در ميان باغها. از يكديگر مى‌پرسند،"},{"number":41,"text":"درباره مجرمان"},{"number":42,"text":"«چه چيز شما را در آتش [سَقَر] درآورد؟»"},{"number":43,"text":"گويند: «از نمازگزاران نبوديم،"},{"number":44,"text":"و بينوايان را غذا نمى‌داديم،"},{"number":45,"text":"با هرزه‌درايان هرزه‌درايى مى‌كرديم،"},{"number":46,"text":"و روز جزا را دروغ مى‌شمرديم،"},{"number":47,"text":"تا مرگ ما در رسيد.»"},{"number":48,"text":"از اين رو شفاعت شفاعت‌كنندگان به حال آنها سودى نمى‌بخشد"},{"number":49,"text":"چرا آنها از تذكر روى گردانند؟"},{"number":50,"text":"گويى گورخرانى رميده‌اند،"},{"number":51,"text":"كه از (مقابل) شيرى فرار كرده‌اند"},{"number":52,"text":"بلكه هر كدام از آنها انتظار دارد نامه جداگانه‌اى (از سوى خدا) براى او فرستاده شود"},{"number":53,"text":"چنين نيست كه آنان مى‌گويند، بلكه آنها از آخرت نمى‌ترسند"},{"number":54,"text":"چنين نيست كه آنها مى‌گويند، آن (قرآن) يك تذكر و يادآورى است"},{"number":55,"text":"هر كس بخواهد از آن پند مى‌گيرد؛"},{"number":56,"text":"و هيچ كس پند نمى‌گيرد مگر اينكه خدا بخواهد؛ او اهل تقوا و اهل آمرزش است"}]}