{"number":56,"edition":"fa.fooladvand","ayahs":[{"number":1,"text":"آن واقعه چون وقوع يابد،"},{"number":2,"text":"[كه‌] در وقوع آن دروغى نيست"},{"number":3,"text":"پست‌كننده [و] بالابرنده است"},{"number":4,"text":"چون زمين با تكان [سختى‌] لرزانده شود،"},{"number":5,"text":"و كوهها [جمله‌] ريزه ريزه شوند،"},{"number":6,"text":"و غبارى پراكنده گردند،"},{"number":7,"text":"و شما سه دسته شويد"},{"number":8,"text":"ياران دست راست، كدامند ياران دست راست؟"},{"number":9,"text":"و ياران چپ؛ كدامند ياران چپ؟"},{"number":10,"text":"و سبقت‌گيرندگان مقدمند؛"},{"number":11,"text":"آنانند همان مقربان [خدا]،"},{"number":12,"text":"در باغستانهاى پر نعمت"},{"number":13,"text":"گروهى از پيشينيان،"},{"number":14,"text":"و اندكى از متأخران"},{"number":15,"text":"بر تختهايى جواهرنشان،"},{"number":16,"text":"كه روبروى هم بر آنها تكيه داده‌اند"},{"number":17,"text":"بر گردشان پسرانى جاودان [به خدمت‌] مى‌گردند،"},{"number":18,"text":"با جامها و آبريزها و پياله‌[ها]يى از باده ناب روان"},{"number":19,"text":"[كه‌] نه از آن دردسر گيرند و نه بى‌خرد گردند"},{"number":20,"text":"و ميوه از هر چه اختيار كنند"},{"number":21,"text":"و از گوشت پرنده هر چه بخواهند"},{"number":22,"text":"و حوران چشم‌درشت،"},{"number":23,"text":"مثل لؤلؤ نهان ميان صدف،"},{"number":24,"text":"[اينها] پاداشى است براى آنچه مى‌كردند"},{"number":25,"text":"در آنجا نه بيهوده‌اى مى‌شنوند و نه [سخنى‌] گناه‌آلود"},{"number":26,"text":"سخنى جز سلام و درود نيست"},{"number":27,"text":"و ياران راست؛ ياران راست كدامند؟"},{"number":28,"text":"در [زير] درختان كُنار بى‌خار،"},{"number":29,"text":"و درختهاى موز كه ميوه‌اش خوشه خوشه روى هم چيده است"},{"number":30,"text":"و سايه‌اى پايدار"},{"number":31,"text":"و آبى ريزان"},{"number":32,"text":"و ميوه‌اى فراوان،"},{"number":33,"text":"نه بريده و نه ممنوع"},{"number":34,"text":"و همخوابگانى بالا بلند"},{"number":35,"text":"ما آنان را پديد آورده‌ايم پديد آوردنى،"},{"number":36,"text":"و ايشان را دوشيزه گردانيده‌ايم،"},{"number":37,"text":"شوى دوست همسال،"},{"number":38,"text":"براى ياران راست"},{"number":39,"text":"كه گروهى از پيشينيانند،"},{"number":40,"text":"و گروهى از متأخران"},{"number":41,"text":"و ياران چپ؛ كدامند ياران چپ؟"},{"number":42,"text":"در [ميان‌] باد گرم و آب داغ"},{"number":43,"text":"و سايه‌اى از دود تار"},{"number":44,"text":"نه خنك و نه خوش"},{"number":45,"text":"اينان بودند كه پيش از اين ناز پروردگان بودند"},{"number":46,"text":"و بر گناه بزرگ پافشارى مى‌كردند"},{"number":47,"text":"و مى‌گفتند: «آيا چون مرديم و خاك واستخوان شديم، واقعاً [باز] زنده مى‌گرديم؟"},{"number":48,"text":"يا پدران گذشته ما [نيز]؟»"},{"number":49,"text":"بگو: «در حقيقت، اولين و آخرين،"},{"number":50,"text":"قطعاً همه در موعد روزى معلوم گرد آورده شوند.»"},{"number":51,"text":"آنگاه شما اى گمراهان دروغپرداز،"},{"number":52,"text":"قطعاً از درختى كه از زقّوم است خواهيد خورد"},{"number":53,"text":"و از آن شكمهايتان را خواهيد آكند"},{"number":54,"text":"و روى آن از آب جوش مى‌نوشيد؛"},{"number":55,"text":"[مانند] نوشيدن اشتران تشنه"},{"number":56,"text":"اين است پذيرايى آنان در روز جزا"},{"number":57,"text":"ماييم كه شما را آفريده‌ايم، پس چرا تصديق نمى‌كنيد؟"},{"number":58,"text":"آيا آنچه را [كه به صورت نطفه‌] فرو مى‌ريزيد ديده‌ايد؟"},{"number":59,"text":"آيا شما آن را خلق مى‌كنيد يا ما آفريننده‌ايم؟"},{"number":60,"text":"ماييم كه ميان شما مرگ را مقدر كرده‌ايم و بر ما سبقت نتوانيد جست؛"},{"number":61,"text":"[و مى‌توانيم‌] امثال شما را به جاى شما قرار دهيم و شما را [به صورت‌] آنچه نمى‌دانيد پديدار گردانيم"},{"number":62,"text":"و قطعاً پديدار شدن نخستين خود را شناختيد؛ پس چرا سر عبرت گرفتن نداريد؟"},{"number":63,"text":"آيا آنچه را كشت مى‌كنيد، ملاحظه كرده‌ايد؟"},{"number":64,"text":"آيا شما آن را [بى‌يارى ما] زراعت مى‌كنيد، يا ماييم كه زراعت مى‌كنيم؟"},{"number":65,"text":"اگر بخواهيم قطعاً خاشاكش مى‌گردانيم، پس در افسوس [و تعجب‌] مى‌افتيد"},{"number":66,"text":"[و مى‌گوييد:] «واقعاً ما زيان زده‌ايم،"},{"number":67,"text":"بلكه ما محروم شدگانيم.»"},{"number":68,"text":"آيا آبى را كه مى‌نوشيد ديده‌ايد؟"},{"number":69,"text":"آيا شما آن را از [دل‌] ابر سپيد فرود آورده‌ايد، يا ما فرودآورنده‌ايم؟"},{"number":70,"text":"اگر بخواهيم آن را تلخ مى‌گردانيم، پس چرا سپاس نمى‌داريد؟"},{"number":71,"text":"آيا آن آتشى را كه برمى‌افروزيد ملاحظه كرده‌ايد؟"},{"number":72,"text":"آيا شما [چوب‌] درخت آن را پديدار كرده‌ايد، يا ما پديدآورنده‌ايم؟"},{"number":73,"text":"ما آن را [مايه‌] عبرت و [وسيله‌] استفاده براى بيابانگردان قرار داده‌ايم"},{"number":74,"text":"پس به نام پروردگار بزرگت تسبيح گوى"},{"number":75,"text":"نه [چنين است كه مى‌پنداريد]، سوگند به جايگاه‌هاى [ويژه و فواصل معيّن‌] ستارگان"},{"number":76,"text":"اگر بدانيد، آن سوگندى سخت بزرگ است"},{"number":77,"text":"كه اين [پيام‌] قطعاً قرآنى است ارجمند،"},{"number":78,"text":"در كتابى نهفته،"},{"number":79,"text":"كه جز پاك‌شدگان بر آن دست ندارند،"},{"number":80,"text":"وحيى است از جانب پروردگار جهانيان"},{"number":81,"text":"آيا شما اين سخن را سبك [و سست‌] مى‌گيريد؟"},{"number":82,"text":"و تنها نصيب خود را در تكذيب [آن‌] قرار مى‌دهيد؟"},{"number":83,"text":"پس چرا آنگاه كه [جان شما] به گلو مى‌رسد،"},{"number":84,"text":"و در آن هنگام خود نظاره گريد"},{"number":85,"text":"و ما به آن [محتضر] از شما نزديكتريم ولى نمى‌بينيد"},{"number":86,"text":"پس چرا، اگر شما بى‌جزا مى‌مانيد [و حساب و كتابى در كار نيست‌]،"},{"number":87,"text":"اگر راست مى‌گوييد، [روح‌] را برنمى‌گردانيد؟"},{"number":88,"text":"و اما اگر [او] از مقربان باشد،"},{"number":89,"text":"[در] آسايش و راحت و بهشت پر نعمت [خواهد بود]"},{"number":90,"text":"و اما اگر از ياران راست باشد،"},{"number":91,"text":"از ياران راست بر تو سلام باد"},{"number":92,"text":"و اما اگر از دروغزنان گمراه است،"},{"number":93,"text":"پس با آبى جوشان پذيرايى خواهد شد،"},{"number":94,"text":"و [فرجامش‌] درافتادن به جهنم است"},{"number":95,"text":"اين است همان حقيقت راست [و] يقين"},{"number":96,"text":"پس به نام پروردگار بزرگ خود تسبيح گوى"}]}