{"number":55,"edition":"fa.fooladvand","ayahs":[{"number":1,"text":"[خداى‌] رحمان،"},{"number":2,"text":"قرآن را ياد داد"},{"number":3,"text":"انسان را آفريد،"},{"number":4,"text":"به او بيان آموخت"},{"number":5,"text":"خورشيد و ماه بر حسابى [روان‌]اند"},{"number":6,"text":"و بوته و درخت چهره‌سايانند"},{"number":7,"text":"و آسمان را برافراشت و ترازو را گذاشت،"},{"number":8,"text":"تا مبادا از اندازه درگذريد"},{"number":9,"text":"و وزن را به انصاف برپا داريد و در سنجش مكاهيد"},{"number":10,"text":"و زمين را براى مردم نهاد"},{"number":11,"text":"در آن، ميوه [ها] و نخلها با خوشه‌هاى غلاف دار،"},{"number":12,"text":"و دانه‌هاى پوست‌دار و گياهان خوشبوست"},{"number":13,"text":"پس كدام يك از نعمتهاى پروردگارتان را منكريد؟"},{"number":14,"text":"انسان را از گل خشكيده‌اى سفال مانند، آفريد"},{"number":15,"text":"و جن را از تشعشعى از آتش خلق كرد"},{"number":16,"text":"پس كدام يك از نعمتهاى پروردگارتان را منكريد؟"},{"number":17,"text":"پروردگار دو خاور و پروردگار دو باختر"},{"number":18,"text":"پس كدام يك از نعمتهاى پروردگارتان را منكريد؟"},{"number":19,"text":"دو دريا را [به گونه‌اى‌] روان كرد [كه‌] با هم برخورد كنند"},{"number":20,"text":"ميان آن دو، حد فاصلى است كه به هم تجاوز نمى‌كنند"},{"number":21,"text":"پس كدام يك از نعمتهاى پروردگارتان را منكريد؟"},{"number":22,"text":"از هر دو [دريا] مرواريد و مرجان برآيد"},{"number":23,"text":"پس كدام يك از نعمتهاى پروردگارتان را منكريد؟"},{"number":24,"text":"و او راست در دريا سفينه‌هاى بادبان‌دار بلند همچون كوهها"},{"number":25,"text":"پس كدام يك از نعمتهاى پروردگارتان را منكريد؟"},{"number":26,"text":"هر چه بر [زمين‌] است فانى‌شونده است"},{"number":27,"text":"و ذات باشكوه و ارجمند پروردگارت باقى خواهد ماند"},{"number":28,"text":"پس كدام يك از نعمتهاى پروردگارتان را منكريد؟"},{"number":29,"text":"هر كه در آسمانها و زمين است از او درخواست مى‌كند. هر زمان، او در كارى است"},{"number":30,"text":"پس كدام يك از نعمتهاى پروردگارتان را منكريد؟"},{"number":31,"text":"اى جن و انس، زودا كه به شما بپردازيم"},{"number":32,"text":"پس كدام يك از نعمتهاى پروردگارتان را منكريد؟"},{"number":33,"text":"اى گروه جنّيان و انسيان، اگر مى‌توانيد از كرانه‌هاى آسمانها و زمين به بيرون رخنه كنيد، پس رخنه كنيد. [ولى‌] جز با [به دست آوردن‌] تسلطى رخنه نمى‌كنيد"},{"number":34,"text":"پس كدام يك از نعمتهاى پروردگارتان را منكريد؟"},{"number":35,"text":"بر سر شما شراره‌هايى از [نوع‌] تفته آهن و مس فرو فرستاده خواهد شد، و [از كسى‌] يارى نتوانيد طلبيد"},{"number":36,"text":"پس كدام يك از نعمتهاى پروردگارتان را منكريد؟"},{"number":37,"text":"پس آنگاه كه آسمان از هم شكافد و چون چرم گلگون گردد"},{"number":38,"text":"پس كدام يك از نعمتهاى پروردگارتان را منكريد؟"},{"number":39,"text":"در آن روز، هيچ انس و جنى از گناهش پرسيده نشود"},{"number":40,"text":"پس كدام يك از نعمتهاى پروردگارتان را منكريد؟"},{"number":41,"text":"تبهكاران از سيمايشان شناخته مى‌شوند و از پيشانى و پايشان بگيرند"},{"number":42,"text":"پس كدام يك از نعمتهاى پروردگارتان را منكريد؟"},{"number":43,"text":"اين است همان جهنمى كه تبهكاران آن را دروغ مى‌خواندند"},{"number":44,"text":"ميان [آتش‌] و ميان آب جوشان سرگردان باشند"},{"number":45,"text":"پس كدام يك از نعمتهاى پروردگارتان را منكريد؟"},{"number":46,"text":"و هر كس را كه از مقام پروردگارش بترسد دو باغ است"},{"number":47,"text":"پس كداميك از نعمتهاى پروردگارتان را منكريد؟"},{"number":48,"text":"كه داراى شاخسارانند"},{"number":49,"text":"پس كدام يك از نعمتهاى پروردگارتان را منكريد؟"},{"number":50,"text":"در آن دو [باغ‌] دو چشمه روان است"},{"number":51,"text":"پس كدام يك از نعمتهاى پروردگارتان را منكريد؟"},{"number":52,"text":"در آن دو [باغ‌] از هر ميوه‌اى دو گونه است"},{"number":53,"text":"پس كدام يك از نعمتهاى پروردگارتان را منكريد؟"},{"number":54,"text":"بر بسترهايى كه آستر آنها از ابريشم درشت‌بافت است، تكيه آنند و چيدن ميوه [از] آن دو باغ [به آسانى‌] در دسترس است"},{"number":55,"text":"پس كدام يك از نعمتهاى پروردگارتان را منكريد؟"},{"number":56,"text":"در آن [باغها، دلبرانى‌] فروهشته‌نگاهند كه دست هيچ انس و جنى پيش از ايشان به آنها نرسيده است"},{"number":57,"text":"پس كدام يك از نعمتهاى پروردگارتان را منكريد؟"},{"number":58,"text":"گويى كه آنها ياقوت و مرجانند"},{"number":59,"text":"پس كدام يك از نعمتهاى پروردگارتان را منكريد؟"},{"number":60,"text":"مگر پاداش احسان جز احسان است؟"},{"number":61,"text":"پس كدام يك از نعمتهاى پروردگارتان را منكريد؟"},{"number":62,"text":"و غير از آن دو [باغ‌]، دو باغ [ديگر نيز] هست"},{"number":63,"text":"پس كدام يك از نعمتهاى پروردگارتان را منكريد؟"},{"number":64,"text":"كه از [شدّت‌] سبزى سيه‌گون مى‌نمايد"},{"number":65,"text":"پس كدام يك از نعمتهاى پروردگارتان را منكريد؟"},{"number":66,"text":"در آن دو [باغ‌] دو چشمه همواره جوشان است"},{"number":67,"text":"پس كدام يك از نعمتهاى پروردگارتان را منكريد؟"},{"number":68,"text":"در آن دو، ميوه و خرما و انار است"},{"number":69,"text":"پس كدام يك از نعمتهاى پروردگارتان را منكريد؟"},{"number":70,"text":"در آنجا [زنانى‌] نكوخوى و نكورويند"},{"number":71,"text":"پس كدام يك از نعمتهاى پروردگارتان را منكريد؟"},{"number":72,"text":"حورانى پرده‌نشين در [دل‌] خيمه‌ها"},{"number":73,"text":"پس كدام يك از نعمتهاى پروردگارتان را منكريد؟"},{"number":74,"text":"دست هيچ انس و جنى پيش از ايشان به آنها نرسيده است"},{"number":75,"text":"پس كدام يك از نعمتهاى پروردگارتان را منكريد؟"},{"number":76,"text":"بر بالش سبز و فرش نيكو تكيه زده‌اند"},{"number":77,"text":"پس كدام يك از نعمتهاى پروردگارتان را منكريد؟"},{"number":78,"text":"خجسته باد نام پروردگار شكوهمند و بزرگوارت،"}]}