{"number":89,"edition":"fa.fooladvand","ayahs":[{"number":1,"text":"سوگند به سپيده‌دم،"},{"number":2,"text":"و به شبهاى دهگانه،"},{"number":3,"text":"و به جفت و تاق،"},{"number":4,"text":"و به شب، وقتى سپرى شود"},{"number":5,"text":"آيا در اين، براى خردمند [نياز به‌] سوگندى [ديگر] است؟"},{"number":6,"text":"مگر ندانسته‌اى كه پروردگارت با عاد چه كرد؟"},{"number":7,"text":"با عمارات ستون‌دار ارم،"},{"number":8,"text":"كه مانندش در شهرها ساخته نشده بود؟"},{"number":9,"text":"و با ثمود، همانان كه در درّه، تخته‌سنگها را مى‌بريدند؟"},{"number":10,"text":"و با فرعون، صاحب خرگاه‌ها [و بناهاى بلند]؟"},{"number":11,"text":"همانان كه در شهرها سر به طغيان برداشتند،"},{"number":12,"text":"و در آنها بسيار تبهكارى كردند"},{"number":13,"text":"[تا آنكه‌] پروردگارت بر سر آنان تازيانه عذاب را فرونواخت،"},{"number":14,"text":"زيرا پروردگار تو سخت در كمين است"},{"number":15,"text":"اما انسان، هنگامى كه پروردگارش وى را مى‌آزمايد، و عزيزش مى‌دارد و نعمت فراوان به او مى‌دهد، مى‌گويد: «پروردگارم مرا گرامى داشته است.»"},{"number":16,"text":"و اما چون وى را مى‌آزمايد و روزى‌اش را بر او تنگ مى‌گرداند، مى‌گويد: «پروردگارم مرا خوار كرده است.»"},{"number":17,"text":"ولى نه، بلكه يتيم را نمى‌نوازيد؛"},{"number":18,"text":"و بر خوراك‌[دادن‌] بينوا همديگر را بر نمى‌انگيزيد؛"},{"number":19,"text":"و ميراث [ضعيفان‌] را چپاولگرانه مى‌خوريد؛"},{"number":20,"text":"و مال را دوست داريد، دوست داشتنى بسيار"},{"number":21,"text":"نه چنان است، آنگاه كه زمين، سخت در هم كوبيده شود،"},{"number":22,"text":"و [فرمان‌] پروردگارت و فرشته‌[ها] صف‌درصف آيند،"},{"number":23,"text":"و جهنم را در آن روز [حاضر] آورند، آن روز است كه انسان پند گيرد؛ و[لى‌] كجا او را جاى پندگرفتن باشد؟"},{"number":24,"text":"گويد: «كاش براى زندگانى خود [چيزى‌] پيش فرستاده بودم.»"},{"number":25,"text":"پس در آن روز هيچ كس چون عذاب‌كردن او، عذاب نكند"},{"number":26,"text":"و هيچ كس چون دربندكشيدن او، دربند نكشد"},{"number":27,"text":"اى نفس مطمئنّه،"},{"number":28,"text":"خشنود و خداپسند به سوى پروردگارت بازگرد،"},{"number":29,"text":"و در ميان بندگان من درآى،"},{"number":30,"text":"و در بهشت من داخل شو"}]}