{"number":52,"edition":"fa.fooladvand","ayahs":[{"number":1,"text":"سوگند به طور،"},{"number":2,"text":"و كتابى نگاشته شده،"},{"number":3,"text":"در طومارى گسترده؛"},{"number":4,"text":"سوگند به آن خانه آباد [خدا]؛"},{"number":5,"text":"سوگند به بام بلند [آسمان‌]،"},{"number":6,"text":"و آن درياى سرشار [و افروخته‌]،"},{"number":7,"text":"كه عذاب پروردگارت واقع‌شدنى است؛"},{"number":8,"text":"آن را هيچ بازدارنده‌اى نيست"},{"number":9,"text":"روزى كه آسمان سخت در تب و تاب افتد،"},{"number":10,"text":"و كوهها [جمله‌] به حركت درآيند"},{"number":11,"text":"پس واى بر تكذيب‌كنندگان در آن روز"},{"number":12,"text":"آنان كه به ياوه سرگرمند"},{"number":13,"text":"روزى كه به سوى آتش جهنم كشيده مى‌شوند [چه‌] كشيدنى"},{"number":14,"text":"[و به آنان گويند:] «اين همان آتشى است كه دروغش مى‌پنداشتيد"},{"number":15,"text":"آيا اين افسون است؟ يا شما [درست‌] نمى‌بينيد؟"},{"number":16,"text":"به آن درآييد؛ خواه بشكيبيد يا نشكيبيد، به حال شما يكسان است. تنها به آنچه مى‌كرديد مجازات مى‌يابيد.»"},{"number":17,"text":"پرهيزگاران در باغهايى و [در] ناز و نعمتند"},{"number":18,"text":"به آنچه پروردگارشان به آنان داده دلشادند، و پروردگارشان آنها را از عذاب دوزخ مصون داشته است"},{"number":19,"text":"[به آنان گويند:] «به [پاداش‌] آنچه به جاى مى‌آورديد بخوريد و بنوشيد؛ گواراتان باد!»"},{"number":20,"text":"بر تختهايى رديف هم تكيه زده‌اند و حوران درشت‌چشم را همسر آنان گردانده‌ايم"},{"number":21,"text":"و كسانى كه گرويده و فرزندانشان آنها را در ايمان پيروى كرده‌اند، فرزندانشان را به آنان ملحق خواهيم كرد و چيزى از كار[ها]شان را نمى‌كاهيم. هر كسى در گرو دستاورد خويش است"},{"number":22,"text":"با [هر نوع‌] ميوه و گوشتى كه دلخواه آنهاست آنان را مدد [و تقويت‌] مى‌كنيم"},{"number":23,"text":"در آنجا جامى از دست هم مى‌ربايند [و بر سرش همچشمى مى‌كنند] كه در آن نه ياوه گويى است و نه گناه"},{"number":24,"text":"و براى [خدمت‌] آنان پسرانى است كه بر گردشان همى‌گردند، انگارى آنها مرواريدى‌اند كه [در صدف‌] نهفته است"},{"number":25,"text":"و برخى‌شان رو به برخى كنند [و] از هم پرسند،"},{"number":26,"text":"گويند: «ما پيشتر در ميان خانواده خود بيمناك بوديم"},{"number":27,"text":"پس خدا بر ما منت نهاد و ما را از عذاب گرم [مرگبار] حفظ كرد"},{"number":28,"text":"ما از ديرباز او را مى‌خوانديم، كه او همان نيكوكار مهربان است.»"},{"number":29,"text":"پس اندرز ده كه تو به لطف پروردگارت نه كاهنى و نه ديوانه"},{"number":30,"text":"يا مى‌گويند: «شاعرى است كه انتظار مرگش را مى‌بريم [و چشم به راه بد زمانه بر اوييم‌].»"},{"number":31,"text":"بگو: «منتظر باشيد كه من [نيز] با شما از منتظرانم.»"},{"number":32,"text":"آيا پندارهايشان آنان را به اين [موضعگيرى‌] وا مى‌دارد يا [نه،] آنها مردمى سركشند؟"},{"number":33,"text":"يا مى‌گويند: «آن را بربافته.» [نه،] بلكه باور ندارند"},{"number":34,"text":"پس اگر راست مى‌گويند، سخنى مثل آن بياورند"},{"number":35,"text":"آيا از هيچ خلق شده‌اند؟ يا آنكه خودشان خالق [خود] هستند؟"},{"number":36,"text":"آيا آسمانها و زمين را [آنان‌] خلق كرده‌اند؟ [نه،] بلكه يقين ندارند"},{"number":37,"text":"آيا ذخاير پروردگار تو پيش آنهاست؟ يا ايشان تسلط [تام‌] دارند؟"},{"number":38,"text":"آيا نردبانى دارند كه بر آن [بر شوند و] بشنوند؟ پس بايد شنونده آنان برهانى آشكار بياورد"},{"number":39,"text":"آيا خدا را دختران است و شما را پسران؟"},{"number":40,"text":"آيا از آنها مزدى مطالبه مى‌كنى و آنان از [تعهّد اداى‌] تاوان گرانبارند؟"},{"number":41,"text":"آيا [علم‌] غيب پيش آنهاست و آنها مى‌نويسند؟"},{"number":42,"text":"يا مى‌خواهند نيرنگى بزنند؟ و [لى‌] آنان كه كافر شده‌اند، خود دچار نيرنگ شده‌اند"},{"number":43,"text":"آيا ايشان را جز خدا معبودى است؟ منزّه است خدا از آنچه [با او] شريك مى‌گردانند"},{"number":44,"text":"و اگر پاره‌سنگى را در حال سقوط از آسمان ببينند مى‌گويند: «ابرى متراكم است.»"},{"number":45,"text":"پس بگذارشان تا به آن روزى كه در آن بيهوش مى‌افتند برسند"},{"number":46,"text":"روزى كه نيرنگشان به هيچ‌وجه به كارشان نيايد و حمايت نيابند"},{"number":47,"text":"و در حقيقت، غير از اين [مجازات‌]، عذابى [ديگر] براى كسانى كه ظلم كرده‌اند خواهد بود، ولى بيشترشان نمى‌دانند [كه آن عذاب چيست‌]"},{"number":48,"text":"و در برابر دستور پروردگارت شكيبايى پيشه كن كه تو خود در حمايت مايى و هنگامى كه [از خواب‌] بر مى‌خيزى به نيايش پروردگارت تسبيح گوى"},{"number":49,"text":"و [نيز] پاره‌اى از شب، و در فروشدن ستارگان تسبيح‌گوى او باش"}]}