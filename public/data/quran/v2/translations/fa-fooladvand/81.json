{"number":81,"edition":"fa.fooladvand","ayahs":[{"number":1,"text":"آنگاه كه خورشيد به هم درپيچد،"},{"number":2,"text":"و آنگه كه ستارگان همى‌تيره شوند،"},{"number":3,"text":"و آنگاه كه كوهها به رفتار آيند"},{"number":4,"text":"وقتى شتران ماده وانهاده شوند،"},{"number":5,"text":"و آنگه كه وحوش را همى‌گرد آرند،"},{"number":6,"text":"درياها آنگه كه جوشان گردند،"},{"number":7,"text":"و آنگاه كه جانها به هم درپيوندند،"},{"number":8,"text":"پرسند چو زان دخترك زنده به‌گور"},{"number":9,"text":"به كدامين گناه كشته شده است؟"},{"number":10,"text":"و آنگاه كه نامه‌ها زهم بگشايند،"},{"number":11,"text":"و آنگاه كه آسمان زجا كنده شود،"},{"number":12,"text":"و آنگه كه جحيم را برافروزانند،"},{"number":13,"text":"و آنگه كه بهشت را فرا پيش آرند،"},{"number":14,"text":"هر نَفْس بداند چه فراهم ديده"},{"number":15,"text":"نه، نه! سوگند به اختران گردان،"},{"number":16,"text":"[كز ديده‌] نهان شوند و از نو آيند،"},{"number":17,"text":"سوگند به شب چون پشت گرداند،"},{"number":18,"text":"سوگند به صبح چون دميدن گيرد،"},{"number":19,"text":"كه [قرآن‌] سخن فرشته بزرگوارى است"},{"number":20,"text":"نيرومند [كه‌] پيش خداوند عرش، بلندپايگاه است"},{"number":21,"text":"در آنجا [هم‌] مطاع [و هم‌] امين است"},{"number":22,"text":"و رفيق شما مجنون نيست؛"},{"number":23,"text":"و قطعاً آن [فرشته وحى‌] را در افق رخشان ديده"},{"number":24,"text":"و او در امر غيب بخيل نيست"},{"number":25,"text":"و [قرآن‌] نيست سخن ديو رجيم"},{"number":26,"text":"پس به كجا مى‌رويد؟"},{"number":27,"text":"اين [سخن‌] بجز پندى براى عالميان نيست؛"},{"number":28,"text":"براى هر يك از شما كه خواهد به راه راست رود"},{"number":29,"text":"و تا خدا، پروردگار جهانها، نخواهد، [شما نيز] نخواهيد خواست"}]}