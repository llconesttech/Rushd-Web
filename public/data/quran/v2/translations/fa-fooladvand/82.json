{"number":82,"edition":"fa.fooladvand","ayahs":[{"number":1,"text":"آنگاه كه آسمان زهم بشكافد،"},{"number":2,"text":"و آنگاه كه اختران پراكنده شوند،"},{"number":3,"text":"و آنگاه كه درياها از جا بركنده گردند،"},{"number":4,"text":"و آنگاه كه گورها زير و زبر شوند،"},{"number":5,"text":"هر نفسى آنچه را پيش فرستاده و بازپس گذاشته، بداند"},{"number":6,"text":"اى انسان، چه چيز تو را در باره پروردگار بزرگوارت مغرور ساخته؟"},{"number":7,"text":"همان كس كه تو را آفريد، و [اندام‌] تو را درست كرد، و [آنگاه‌] تو را سامان بخشيد"},{"number":8,"text":"و به هر صورتى كه خواست، تو را تركيب كرد"},{"number":9,"text":"با اين همه، شما منكر [روز] جزاييد"},{"number":10,"text":"و قطعاً بر شما نگهبانانى [گماشته شده‌]اند"},{"number":11,"text":"[فرشتگان‌] بزرگوارى كه نويسندگان [اعمال شما] هستند؛"},{"number":12,"text":"آنچه را مى‌كنيد، مى‌دانند"},{"number":13,"text":"قطعاً نيكان به بهشت اندرند"},{"number":14,"text":"و بى‌شك، بدكاران در دوزخند"},{"number":15,"text":"روز جزا در آنجا درآيند،"},{"number":16,"text":"و از آن [عذاب‌] دور نخواهند بود"},{"number":17,"text":"و تو چه دانى كه چيست روز جزا؟"},{"number":18,"text":"باز چه دانى كه چيست روز جزا؟"},{"number":19,"text":"روزى كه كسى براى كسى هيچ اختيارى ندارد؛ و در آن روز، فرمان از آنِ خداست"}]}