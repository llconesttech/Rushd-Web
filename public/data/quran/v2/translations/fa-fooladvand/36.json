{"number":36,"edition":"fa.fooladvand","ayahs":[{"number":1,"text":"يس‌[/ياسين‌]"},{"number":2,"text":"سوگند به قرآن حكمت‌آموز،"},{"number":3,"text":"كه قطعاً تو از [جمله‌] پيامبرانى،"},{"number":4,"text":"بر راهى راست"},{"number":5,"text":"[و كتابت‌] از جانب آن عزيز مهربان نازل شده است،"},{"number":6,"text":"تا قومى را كه پدرانشان بيم‌داده نشدند و در غفلت ماندند، بيم دهى"},{"number":7,"text":"آرى، گفته [خدا] در باره بيشترشان محقق گرديده است، در نتيجه آنها نخواهند گرويد"},{"number":8,"text":"ما در گردنهاى آنان، تا چانه‌هايشان، غُلهايى نهاده‌ايم، به طورى كه سرهايشان را بالا نگاه داشته و ديده فرو هشته‌اند"},{"number":9,"text":"و [ما] فراروى آنها سدى و پشت سرشان سدى نهاده و پرده‌اى بر [چشمان‌] آنان فرو گسترده‌ايم، در نتيجه نمى‌توانند ببينند"},{"number":10,"text":"و آنان را چه بيم دهى [و] چه بيم ندهى، به حالشان تفاوت نمى‌كند: نخواهند گرويد"},{"number":11,"text":"بيم دادن تو، تنها كسى را [سودمند] است كه كتاب حق را پيروى كند و از [خداى‌] رحمان در نهان بترسد. [چنين كسى را] به آمرزش و پاداشى پر ارزش مژده ده"},{"number":12,"text":"آرى! ماييم كه مردگان را زنده مى‌سازيم و آنچه را از پيش فرستاده‌اند، با آثار [و اعمال‌]شان درج مى‌كنيم، و هر چيزى را در كارنامه‌اى روشن برشمرده‌ايم"},{"number":13,"text":"[داستان‌] مردم آن شهرى را كه رسولان بدانجا آمدند براى آنان مَثَل زن"},{"number":14,"text":"آنگاه كه دو تن سوى آنان فرستاديم، و[لى‌] آن دو را دروغزن پنداشتند، تا با [فرستاده‌] سومين [آنان را] تأييد كرديم، پس [رسولان‌] گفتند: «ما به سوى شما به پيامبرى فرستاده شده‌ايم.»"},{"number":15,"text":"[ناباوران آن ديار] گفتند: «شما جز بشرى مانند ما نيستيد، و [خداى‌] رحمان چيزى نفرستاده، و شما جز دروغ نمى‌پردازيد.»"},{"number":16,"text":"گفتند: «پروردگار ما مى‌داند كه ما واقعاً به سوى شما به پيامبرى فرستاده شده‌ايم.»"},{"number":17,"text":"و بر ما [وظيفه‌اى‌] جز رسانيدن آشكار [پيام‌] نيست"},{"number":18,"text":"پاسخ دادند: «ما [حضور] شما را به شگون بد گرفته‌ايم. اگر دست برنداريد، سنگسارتان مى‌كنيم و قطعاً عذاب دردناكى از ما به شما خواهد رسيد.»"},{"number":19,"text":"[رسولان‌] گفتند: «شومىِ شما با خود شماست. آيا اگر شما را پند دهند [باز كفر مى‌ورزيد]؟ نه! بلكه شما قومى اسرافكاريد.»"},{"number":20,"text":"و [در اين ميان‌] مردى از دورترين جاى شهر دوان دوان آمد، [و] گفت: «اى مردم، از اين فرستادگان پيروى كنيد"},{"number":21,"text":"از كسانى كه پاداشى از شما نمى‌خواهند و خود [نيز] بر راه راست قرار دارند، پيروى كنيد"},{"number":22,"text":"آخر چرا كسى را نپرستم كه مرا آفريده است و [همه‌] شما به سوى او بازگشت مى‌يابيد؟"},{"number":23,"text":"آيا به جاى او خدايانى را بپرستم كه اگر [خداى‌] رحمان بخواهد به من گزندى برساند، نه شفاعتشان به حالم سود مى‌دهد و نه مى‌توانند مرا برهانند؟"},{"number":24,"text":"در آن صورت، من قطعاً در گمراهى آشكارى خواهم بود"},{"number":25,"text":"من به پروردگارتان ايمان آوردم. [اقرار] مرا بشنويد.»"},{"number":26,"text":"[سرانجام به جرم ايمان كشته شد، و بدو] گفته شد: «به بهشت درآى.» گفت: «اى كاش، قوم من مى‌دانستند،"},{"number":27,"text":"كه پروردگارم چگونه مرا آمرزيد و در زمره عزيزانم قرار داد.»"},{"number":28,"text":"پس از [شهادت‌] وى هيچ سپاهى از آسمان بر قومش فرود نياورديم و [پيش از اين هم‌] فروفرستنده نبوديم"},{"number":29,"text":"تنها يك فرياد بود و بس. و بناگاه [همه‌] آنها سرد بر جاى فسردند"},{"number":30,"text":"دريغا بر اين بندگان! هيچ فرستاده‌اى بر آنان نيامد مگر آنكه او را ريشخند مى‌كردند"},{"number":31,"text":"مگر نديده‌اند كه چه بسيار نسلها را پيش از آنان هلاك گردانيديم كه ديگر آنها به سويشان بازنمى‌گردند؟"},{"number":32,"text":"و قطعاً همه آنان در پيشگاه ما احضار خواهند شد"},{"number":33,"text":"و زمين مرده، برهانى است براى ايشان، كه آن را زنده گردانيديم و دانه از آن برآورديم كه از آن مى‌خورند"},{"number":34,"text":"و در آن [زمين‌] باغهايى از درختان خرما و تاك قرار داديم و چشمه‌ها در آن روان كرديم"},{"number":35,"text":"تا از ميوه آن و [از] كاركرد دستهاى خودشان بخورند، آيا باز [هم‌] سپاس نمى‌گزارند؟"},{"number":36,"text":"پاك [خدايى‌] كه از آنچه زمين مى‌روياند و [نيز] از خودشان و از آنچه نمى‌دانند، همه را نر و ماده گردانيده است"},{"number":37,"text":"و نشانه‌اى [ديگر] براى آنها شب است كه روز را [مانند پوست‌] از آن برمى‌كنيم و بناگاه آنان در تاريكى فرو مى‌روند"},{"number":38,"text":"و خورشيد به [سوى‌] قرارگاه ويژه خود روان است. تقدير آن عزيز دانا اين است"},{"number":39,"text":"و براى ماه منزلهايى معين كرده‌ايم، تا چون شاخك خشك خوشه خرما برگردد"},{"number":40,"text":"نه خورشيد را سزد كه به ماه رسد، و نه شب بر روز پيشى جويد، و هر كدام در سپهرى شناورند"},{"number":41,"text":"و نشانه‌اى [ديگر] براى آنان اينكه: ما نياكانشان را در كشتى انباشته، سوار كرديم"},{"number":42,"text":"و مانند آن براى ايشان مركوبها[ى ديگرى‌] خلق كرديم"},{"number":43,"text":"و اگر بخواهيم غرقشان مى‌كنيم و هيچ فريادرسى نمى‌يابند و روى نجات نمى‌بينند"},{"number":44,"text":"مگر رحمتى از جانب ما [شامل آنها گردد] و تا چندى [آنها را] برخوردار سازيم"},{"number":45,"text":"و چون به ايشان گفته شود: «از آنچه در پيش رو و پشت سر داريد بترسيد، اميد كه مورد رحمت قرار گيريد» [نمى‌شنوند]"},{"number":46,"text":"و هيچ نشانه‌اى از نشانه‌هاى پروردگارشان بر آنان نيامد، جز اينكه از آن رويگردان شدند"},{"number":47,"text":"و چون به آنان گفته شود: «از آنچه خدا به شما روزى داده انفاق كنيد»، كسانى كه كافر شده‌اند، به آنان كه ايمان آورده‌اند، مى‌گويند: «آيا كسى را بخورانيم كه اگر خدا مى‌خواست [خودش‌] وى را مى‌خورانيد؟ شما جز در گمراهىِ آشكارى [بيش‌] نيستيد.»"},{"number":48,"text":"و مى‌گويند: «اگر راست مى‌گوييد، پس اين وعده [عذاب‌] كى خواهد بود؟»"},{"number":49,"text":"جز يك فرياد [مرگبار] را انتظار نخواهند كشيد كه هنگامى كه سرگرم جدالند غافلگيرشان كند"},{"number":50,"text":"آنگاه نه توانايى وصيّتى دارند و نه مى‌توانند به سوى كسان خود برگردند"},{"number":51,"text":"و در صور دميده خواهد شد، پس بناگاه از گورهاى خود شتابان به سوى پروردگار خويش مى‌آيند"},{"number":52,"text":"مى‌گويند: «اى واى بر ما، چه كسى ما را از آرامگاهمان برانگيخت؟ اين است همان وعده خداى رحمان، و پيامبران راست مى‌گفتند.»"},{"number":53,"text":"[باز هم‌] يك فرياد است و بس؛ و بناگاه همه در پيشگاه ما حاضر آيند"},{"number":54,"text":"امروز بر كسى هيچ ستم نمى‌رود، جز در برابر آنچه كرده‌ايد پاداشى نخواهيد يافت"},{"number":55,"text":"در اين روز، اهل بهشت كار و بارى خوش در پيش دارند"},{"number":56,"text":"آنها با همسرانشان در زير سايه‌ها بر تختها تكيه مى‌زنند"},{"number":57,"text":"در آنجا براى آنها [هر گونه‌] ميوه است و هر چه دلشان بخواهد"},{"number":58,"text":"از جانب پروردگار[ى‌] مهربان [به آنان‌] سلام گفته مى‌شود"},{"number":59,"text":"و اى گناهكاران، امروز [از بى‌گناهان‌] جدا شويد"},{"number":60,"text":"اى فرزندان آدم، مگر با شما عهد نكرده بودم كه شيطان را مپرستيد، زيرا وى دشمن آشكار شماست؟"},{"number":61,"text":"و اينكه مرا بپرستيد؛ اين است راه راست"},{"number":62,"text":"و [او] گروهى انبوه از ميان شما را سخت گمراه كرد؛ آيا تعقل نمى‌كرديد؟"},{"number":63,"text":"اين است جهنّمى كه به شما وعده داده مى‌شد"},{"number":64,"text":"به [جرم‌] آنكه كفر مى‌ورزيديد، اكنون در آن درآييد"},{"number":65,"text":"امروز بر دهانهاى آنان مُهر مى‌نهيم، و دستهايشان با ما سخن مى‌گويند، و پاهايشان بدانچه فراهم مى‌ساختند گواهى مى‌دهند"},{"number":66,"text":"و اگر بخواهيم، هر آينه فروغ از ديدگانشان مى‌گيريم تا در راه [كج‌] بر هم پيشى جويند؛ ولى [راه راست را] از كجا مى‌توانند ببينند؟"},{"number":67,"text":"و اگر بخواهيم، هرآينه ايشان را در جاى خود مسخ مى‌كنيم [به گونه‌اى‌] كه نه بتوانند بروند و نه برگردند"},{"number":68,"text":"و هر كه را عمر دراز دهيم، او را [از نظر] خلقت فروكاسته [و شكسته‌] گردانيم، آيا نمى‌انديشند؟"},{"number":69,"text":"و [ما] به او شعر نياموختيم و در خور وى نيست، اين [سخن‌] جز اندرز و قرآنى روشن نيست"},{"number":70,"text":"تا هر كه را [دلى‌] زنده است بيم دهد، و گفتار [خدا] در باره كافران محقق گردد"},{"number":71,"text":"آيا نديده‌اند كه ما به قدرت خويش براى ايشان چهارپايانى آفريده‌ايم تا آنان مالك آنها باشند؟"},{"number":72,"text":"و آنها را براى ايشان رام گردانيديم. از برخى‌شان سوارى مى‌گيرند و از بعضى مى‌خورند"},{"number":73,"text":"و از آنها سودها و نوشيدنيها دارند. پس چرا شكرگزار نيستيد؟"},{"number":74,"text":"و غير از خدا[ى يگانه‌] خدايانى به پرستش گرفتند، تا مگر يارى شوند"},{"number":75,"text":"[ولى بتان‌] نمى‌توانند آنان را يارى كنند و آنانند كه براى [بتان‌] چون سپاهى احضار شده‌اند"},{"number":76,"text":"پس، گفتار آنان تو را غمگين نگرداند كه ما آنچه را پنهان و آنچه را آشكار مى‌كنند، مى‌دانيم"},{"number":77,"text":"مگر آدمى ندانسته است كه ما او را از نطفه‌اى آفريده‌ايم، پس بناگاه وى ستيزه‌جويى آشكار شده است"},{"number":78,"text":"و براى ما مَثَلى آورد و آفرينش خود را فراموش كرد؛ گفت: «چه كسى اين استخوانها را كه چنين پوسيده است زندگى مى‌بخشد؟»"},{"number":79,"text":"بگو: «همان كسى كه نخستين‌بار آن را پديد آورد و اوست كه به هر [گونه‌] آفرينشى داناست.»"},{"number":80,"text":"همو كه برايتان در درخت سبزفام اخگر نهاد كه از آن [چون نيازتان افتد] آتش مى‌افروزيد"},{"number":81,"text":"آيا كسى كه آسمانها و زمين را آفريده توانا نيست كه [باز] مانند آنها را بيافريند؟ آرى، اوست آفريننده دانا"},{"number":82,"text":"چون به چيزى اراده فرمايد، كارش اين بس كه مى‌گويد: «باش»؛ پس [بى‌درنگ‌] موجود مى‌شود"},{"number":83,"text":"پس [شكوهمند و] پاك است آن كسى كه ملكوت هر چيزى در دست اوست، و به سوى اوست كه بازگردانيده مى‌شويد"}]}