{"number":44,"edition":"fa.fooladvand","ayahs":[{"number":1,"text":"حاء، ميم"},{"number":2,"text":"سوگند به كتاب روشنگر،"},{"number":3,"text":"[كه‌] ما آن را در شبى فرخنده نازل كرديم، [زيرا] كه ما هشداردهنده بوديم"},{"number":4,"text":"در آن [شب‌] هر [گونه‌] كارى [به نحوى‌] استوار فيصله مى‌يابد"},{"number":5,"text":"[اين‌] كارى است [كه‌] از جانب ما [صورت مى‌گيرد]. ما فرستنده [پيامبران‌] بوديم"},{"number":6,"text":"[و اين‌] رحمتى از پروردگار توست، كه او شنواى داناست"},{"number":7,"text":"پروردگار آسمانها و زمين و آنچه ميان آن دو است، اگر يقين داريد"},{"number":8,"text":"خدايى جز او نيست؛ او زندگى مى‌بخشد و مى‌ميراند؛ پروردگار شما و پروردگار پدران شماست"},{"number":9,"text":"ولى نه، آنها به شك و شبهه خويش سرگرمند"},{"number":10,"text":"پس در انتظار روزى باش كه آسمان دودى نمايان برمى‌آورد،"},{"number":11,"text":"كه مردم را فرو مى‌گيرد؛ اين است عذاب پر درد"},{"number":12,"text":"[مى‌گويند:] «پروردگارا، اين عذاب را از ما دفع كن كه ما ايمان داريم.»"},{"number":13,"text":"آنان را كجا [جاى‌] پند[گرفتن‌] باشد، و حال آنكه به يقين براى آنان پيامبرى روشنگر آمده است"},{"number":14,"text":"پس، از او روى برتافتند و گفتند: «تعليم‌يافته‌اى ديوانه است.»"},{"number":15,"text":"ما اين عذاب را اندكى از شما برمى‌داريم [ولى شما] در حقيقت باز از سر مى‌گيريد"},{"number":16,"text":"روزى كه دست به حمله مى‌زنيم، همان حمله بزرگ؛ [آنگاه‌] ما انتقام‌كشنده‌ايم"},{"number":17,"text":"و به يقين، پيش از آنان قوم فرعون را بيازموديم، و پيامبرى بزرگوار برايشان آمد،"},{"number":18,"text":"كه [به آنان گفت:] «بندگان خدا را به من بسپاريد، زيرا كه من شما را فرستاده‌اى امينم"},{"number":19,"text":"و بر خدا برترى مجوييد كه من براى شما حجتى آشكار آورده‌ام"},{"number":20,"text":"و من به پروردگار خود و پروردگار شما پناه مى‌برم از اينكه مرا سنگباران كنيد"},{"number":21,"text":"و اگر به من ايمان نمى‌آوريد، پس، از من كناره گيريد.»"},{"number":22,"text":"پس پروردگار خود را خواند كه: «اينها مردمى گناهكارند.»"},{"number":23,"text":"[فرمود:] «بندگانم را شبانه ببر، زيرا شما مورد تعقيب واقع خواهيد شد"},{"number":24,"text":"و دريا را هنگامى كه آرام است پشت سر بگذار، كه آنان سپاهى غرق‌شدنى‌اند.»"},{"number":25,"text":"[وه،] چه باغها و چشمه‌سارانى [كه آنها بعد از خود] بر جاى نهادند،"},{"number":26,"text":"و كشتزارها و جايگاه‌هاى نيكو،"},{"number":27,"text":"و نعمتى كه از آن برخوردار بودند"},{"number":28,"text":"[آرى،] اين چنين [بود] و آنها را به مردمى ديگر ميراث داديم"},{"number":29,"text":"و آسمان و زمين بر آنان زارى نكردند و مهلت نيافتند"},{"number":30,"text":"و به راستى، فرزندان اسرائيل را از عذاب خفت‌آور رهانيديم"},{"number":31,"text":"از [دست‌] فرعون كه متكبّرى از افراطكاران بود"},{"number":32,"text":"و قطعاً آنان را دانسته بر مردم جهان ترجيح داديم"},{"number":33,"text":"و از نشانه‌ها [ى الهى‌] آنچه را كه در آن آزمايشى آشكار بود، بديشان داديم"},{"number":34,"text":"هر آينه اين [كافران‌] مى‌گويند"},{"number":35,"text":"«جز مرگ نخستين، ديگر [واقعه‌اى‌] نيست و ما زنده‌شدنى نيستيم"},{"number":36,"text":"اگر راست مى‌گوييد، پس پدران ما را [باز] آوريد"},{"number":37,"text":"آيا ايشان بهترند يا قوم «تُبّع» و كسانى كه پيش از آنها بودند؟ آنها را هلاك كرديم، زيرا كه گنهكار بودند"},{"number":38,"text":"و آسمانها و زمين و آنچه را كه ميان آن دو است به بازى نيافريده‌ايم؛"},{"number":39,"text":"آنها را جز به حق نيافريده‌ايم، ليكن بيشترشان نمى‌دانند"},{"number":40,"text":"در حقيقت، روز «جدا سازى» موعد همه آنهاست"},{"number":41,"text":"همان روزى كه هيچ دوستى از هيچ دوستى نمى‌تواند حمايتى كند، و آنان يارى نمى‌شوند،"},{"number":42,"text":"مگر كسى را كه خدا رحمت كرده است، زيرا كه اوست همان ارجمند مهربان"},{"number":43,"text":"آرى! درخت زقوم،"},{"number":44,"text":"خوراك گناه پيشه است"},{"number":45,"text":"چون مس گداخته در شكمها مى‌گدازد؛"},{"number":46,"text":"همانند جوشش آب جوشان"},{"number":47,"text":"او را بگيريد و به ميان دوزخش بكشانيد،"},{"number":48,"text":"آنگاه از عذاب آب جوشان بر سرش فرو ريزيد"},{"number":49,"text":"بچش كه تو همان ارجمند بزرگوارى"},{"number":50,"text":"اين است همان چيزى كه در باره آن ترديد مى‌كرديد"},{"number":51,"text":"به راستى پرهيزگاران در جايگاهى آسوده [اند]،"},{"number":52,"text":"در بوستانها و كنار چشمه‌سارها"},{"number":53,"text":"پرنيان نازك و ديباى ستبر مى‌پوشند [و] برابر هم نشسته‌اند"},{"number":54,"text":"[آرى،] چنين [خواهد بود] و آنها را با حوريان درشت‌چشم همسر مى‌گردانيم"},{"number":55,"text":"در آنجا هر ميوه‌اى را [كه بخواهند] آسوده خاطر مى‌طلبند"},{"number":56,"text":"در آنجا جز مرگ نخستين، مرگ نخواهند چشيد و [خدا] آنها را از عذاب دوزخ نگاه مى‌دارد"},{"number":57,"text":"[اين‌] بخششى است از جانب پروردگار تو. اين است همان كاميابى بزرگ"},{"number":58,"text":"در حقيقت، [قرآن‌] را بر زبان تو آسان گردانيديم، اميد كه پند پذيرند"},{"number":59,"text":"پس مراقب باش، زيرا كه آنان هم مراقبند"}]}