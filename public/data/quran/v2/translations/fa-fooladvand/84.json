{"number":84,"edition":"fa.fooladvand","ayahs":[{"number":1,"text":"آنگاه كه آسمان زهم بشكافد،"},{"number":2,"text":"و پروردگارش را فرمان برد و [چنين‌] سزد"},{"number":3,"text":"و آنگاه كه زمين كشيده شود،"},{"number":4,"text":"و آنچه را كه در آن است بيرون افكند و تهى شود،"},{"number":5,"text":"و پروردگارش را فرمان برد و [چنين‌] سزد"},{"number":6,"text":"اى انسان، حقاً كه تو به سوى پروردگار خود بسختى در تلاشى، و او را ملاقات خواهى كرد"},{"number":7,"text":"اما كسى كه كارنامه‌اش به دست راستش داده شود،"},{"number":8,"text":"بزودى‌اش حسابى بس آسان كنند،"},{"number":9,"text":"و شادمان به سوى كسانش باز گردد"},{"number":10,"text":"و اما كسى كه كارنامه‌اش از پشت سرش به او داده شود،"},{"number":11,"text":"زودا كه هلاك [خويش‌] خواهد،"},{"number":12,"text":"و در آتش افروخته درآيد"},{"number":13,"text":"او در [ميان‌] خانواده خود شادمان بود"},{"number":14,"text":"او مى‌پنداشت كه هرگز برنخواهد گشت"},{"number":15,"text":"آرى، در حقيقت، پروردگارش به او بينا بود"},{"number":16,"text":"نه، نه، سوگند به شفق،"},{"number":17,"text":"سوگند به شب و آنچه [شب‌] فروپوشاند،"},{"number":18,"text":"سوگند به ماه چون [بَدر] تمام شود،"},{"number":19,"text":"كه قطعاً از حالى به حالى برخواهيد نشست"},{"number":20,"text":"پس چرا آنان باور نمى‌دارند؟"},{"number":21,"text":"و چون بر آنان قرآن تلاوت مى‌شود چهره بر خاك نمى‌سايند؟"},{"number":22,"text":"[نه!] بلكه آنان كه كفر ورزيده‌اند، تكذيب مى‌كنند"},{"number":23,"text":"و خدا به آنچه در سينه دارند داناتر است"},{"number":24,"text":"پس آنان را از عذابى دردناك خبر ده،"},{"number":25,"text":"مگر كسانى كه گرويده و كارهاى شايسته كرده‌اند، كه آنان را پاداشى بى‌منّت خواهد بود"}]}