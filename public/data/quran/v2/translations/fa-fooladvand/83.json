{"number":83,"edition":"fa.fooladvand","ayahs":[{"number":1,"text":"واى بر كم‌فروشان،"},{"number":2,"text":"كه چون از مردم پيمانه ستانند، تمام ستانند؛"},{"number":3,"text":"و چون براى آنان پيمانه يا وزن كنند، به ايشان كم دهند"},{"number":4,"text":"مگر آنان گمان نمى‌دارند كه برانگيخته خواهند شد؟"},{"number":5,"text":"[در] روزى بزرگ"},{"number":6,"text":"روزى كه مردم در برابر پروردگار جهانيان به پاى ايستند"},{"number":7,"text":"نه چنين است [كه مى‌پندارند]، كه كارنامه بدكاران در «سجّين» است"},{"number":8,"text":"و تو چه دانى كه «سجّين» چيست؟"},{"number":9,"text":"كتابى است نوشته‌شده"},{"number":10,"text":"واى بر تكذيب‌كنندگان در آن هنگام"},{"number":11,"text":"آنان كه روز جزا را دروغ مى‌پندارند"},{"number":12,"text":"و جز هر تجاوزپيشه گناهكارى آن را به دروغ نمى‌گيرد"},{"number":13,"text":"[همان كه‌] چون آيات ما بر او خوانده شود، گويد: «[اينها] افسانه‌هاى پيشينيان است.»"},{"number":14,"text":"نه چنين است، بلكه آنچه مرتكب مى‌شدند زنگار بر دلهايشان بسته است"},{"number":15,"text":"زهى پندار، كه آنان در آن روز، از پروردگارشان سخت محجوبند"},{"number":16,"text":"آنگاه به يقين، آنان به جهنم درآيند"},{"number":17,"text":"سپس [به ايشان‌] گفته خواهد شد: «اين همان است كه آن را به دروغ مى‌گرفتيد.»"},{"number":18,"text":"نه چنين است، در حقيقت، كتاب نيكان در «علّيّون» است"},{"number":19,"text":"و تو چه دانى كه «علّيّون» چيست؟"},{"number":20,"text":"كتابى است نوشته‌شده"},{"number":21,"text":"مقرّبان آن را مشاهده خواهند كرد"},{"number":22,"text":"براستى نيكوكاران در نعيم [الهى‌] خواهند بود"},{"number":23,"text":"بر تختها [نشسته‌] مى‌نگرند"},{"number":24,"text":"از چهره‌هايشان طراوت نعمت [بهشت‌] را درمى‌يابى"},{"number":25,"text":"از باده‌اى مُهر شده نوشانيده شوند"},{"number":26,"text":"[باده‌اى كه‌] مُهر آن، مُشك است، و در اين [نعمتها] مشتاقان بايد بر يكديگر پيشى گيرند"},{"number":27,"text":"و تركيبش از [چشمه‌] «تسنيم» است"},{"number":28,"text":"چشمه‌اى كه مقرّبان [خدا] از آن نوشند"},{"number":29,"text":"[آرى، در دنيا] كسانى كه گناه مى‌كردند، آنان را كه ايمان آورده بودند به ريشخند مى‌گرفتند"},{"number":30,"text":"و چون بر ايشان مى‌گذشتند، اشاره چشم و ابرو با هم رد و بدل مى‌كردند"},{"number":31,"text":"و هنگامى كه نزد خانواده‌[هاى‌] خود بازمى‌گشتند، به شوخ‌طبعى مى‌پرداختند"},{"number":32,"text":"و چون مؤمنان را مى‌ديدند، مى‌گفتند: «اينها [جماعتى‌] گمراهند.»"},{"number":33,"text":"و حال آنكه آنان براى بازرسى [كار]شان فرستاده نشده بودند"},{"number":34,"text":"و[لى‌] امروز، مؤمنانند كه بر كافران خنده مى‌زنند"},{"number":35,"text":"بر تختها[ى خود نشسته‌]، نظاره مى‌كنند"},{"number":36,"text":"[تا ببينند] آيا كافران به پاداش آنچه مى‌كردند رسيده‌اند؟"}]}