{"number":37,"edition":"fa.fooladvand","ayahs":[{"number":1,"text":"سوگند به صف بستگان -كه صفى [با شكوه‌] بسته‌اند"},{"number":2,"text":"و به زجركنندگان -كه به سختى زجر مى‌كنند"},{"number":3,"text":"و به تلاوت‌كنندگان [آيات الهى‌]"},{"number":4,"text":"كه قطعاً معبود شما يگانه است"},{"number":5,"text":"پروردگار آسمانها و زمين و آنچه ميان آن دو است، و پروردگار خاورها"},{"number":6,"text":"ما آسمان اين دنيا را به زيور اختران آراستيم"},{"number":7,"text":"و [آن را] از هر شيطان سركشى نگاه داشتيم"},{"number":8,"text":"[به طورى كه‌] نمى‌توانند به انبوه [فرشتگان‌] عالَم بالا گوش فرا دهند، و از هر سوى پرتاب مى‌شوند"},{"number":9,"text":"با شدت به دور رانده مى‌شوند، و برايشان عذابى دايم است"},{"number":10,"text":"مگر كسى كه [از سخن بالاييان‌] يكباره استراق سمع كند، كه شهابى شكافنده از پى او مى‌تازد"},{"number":11,"text":"پس، [از كافران‌] بپرس: آيا ايشان [از نظر] آفرينش سخت‌ترند يا كسانى كه [در آسمانها] خلق كرديم؟ ما آنان را از گِلى چسبنده پديد آورديم"},{"number":12,"text":"بلكه عجب مى‌دارى و [آنها] ريشخند مى‌كنند"},{"number":13,"text":"و چون پند داده شوند عبرت نمى‌گيرند"},{"number":14,"text":"و چون آيتى ببينند به ريشخند مى‌پردازند"},{"number":15,"text":"و مى‌گويند: «اين جز سحرى آشكار نيست.»"},{"number":16,"text":"«آيا چون مرديم و خاك و استخوانهاى [خُرد] گرديديم، آيا راستى برانگيخته مى‌شويم؟"},{"number":17,"text":"و همين طور پدران اوّليه ما؟!»"},{"number":18,"text":"بگو: «آرى! در حالى كه شما خواريد!»"},{"number":19,"text":"و آن تنها يك فرياد است و بس! و بناگاه آنان به تماشا خيزند"},{"number":20,"text":"و مى‌گويند: «اى واى بر ما! اين است روز جزا!»"},{"number":21,"text":"اين است همان روز داورى كه آن را تكذيب مى‌كرديد"},{"number":22,"text":"كسانى را كه ستم كرده‌اند، با همرديفانشان و آنچه غير از خدا مى‌پرستيده‌اند،"},{"number":23,"text":"گِرد آوريد و به سوى راه جهنم رهبرى‌شان كنيد"},{"number":24,"text":"و بازداشتشان نماييد كه آنها مسؤولند"},{"number":25,"text":"شما را چه شده است كه همديگر را يارى نمى‌كنيد؟"},{"number":26,"text":"[نه!] بلكه امروز آنان از در تسليم درآمدگانند"},{"number":27,"text":"و بعضى روى به بعضى ديگر مى‌آورند [و] از يكديگر مى‌پرسند"},{"number":28,"text":"[و] مى‌گويند: «شما [ظاهراً] از درِ راستى با ما درمى‌آمديد [و خود را حق به جانب مى‌نموديد]!»"},{"number":29,"text":"[متّهمان‌] مى‌گويند: «[نه!] بلكه با ايمان نبوديد"},{"number":30,"text":"و ما را بر شما هيچ تسلطى نبود، بلكه خودتان سركش بوديد"},{"number":31,"text":"پس فرمان پروردگارمان بر ما سزاوار آمد؛ ما واقعاً بايد [عذاب را] بچشيم"},{"number":32,"text":"و شما را گمراه كرديم، زيرا خودمان گمراه بوديم!»"},{"number":33,"text":"پس، در حقيقت، آنان در آن روز در عذاب شريك يكديگرند"},{"number":34,"text":"[آرى،] ما با مجرمان چنين رفتار مى‌كنيم"},{"number":35,"text":"چرا كه آنان بودند كه وقتى به ايشان گفته مى‌شد: «خدايى جز خداى يگانه نيست»، تكبر مى‌ورزيدند"},{"number":36,"text":"و مى‌گفتند: «آيا ما براى شاعرى ديوانه دست از خدايانمان برداريم؟!»"},{"number":37,"text":"ولى نه! [او] حقيقت را آورده و فرستادگان را تصديق كرده است"},{"number":38,"text":"در واقع، شما عذاب پر درد را خواهيد چشيد"},{"number":39,"text":"و جز آنچه مى‌كرديد جزا نمى‌يابيد"},{"number":40,"text":"مگر بندگان پاكدل خدا"},{"number":41,"text":"آنان روزىِ معيّن خواهند داشت"},{"number":42,"text":"[انواع‌] ميوه‌ها! و آنان مورد احترام خواهند بود"},{"number":43,"text":"در باغهاى پر نعمت"},{"number":44,"text":"بر سريرها در برابر همديگر [مى‌نشينند]"},{"number":45,"text":"با جامى از باده ناب پيرامونشان به گردش درمى‌آيند؛"},{"number":46,"text":"[باده‌اى‌] سخت سپيد كه نوشندگان را لذتى [خاص‌] مى‌دهد؛"},{"number":47,"text":"نه در آن فساد عقل است و نه ايشان از آن به بدمستى [و فرسودگى‌] مى‌افتند"},{"number":48,"text":"و نزدشان [دلبرانى‌] فروهشته‌نگاه و فراخ‌ديده باشند"},{"number":49,"text":"[از شدّت سپيدى‌] گويى تخم شتر مرغ [زير پَرَ]ند"},{"number":50,"text":"پس برخى‌شان به برخى روى نموده و از همديگر پرس‌وجو مى‌كنند"},{"number":51,"text":"گوينده‌اى از آنان مى‌گويد: «راستى من [در دنيا] همنشينى داشتم،"},{"number":52,"text":"[كه به من‌] مى‌گفت: «آيا واقعاً تو از باوردارندگانى؟"},{"number":53,"text":"آيا وقتى مُرديم و خاك و [مشتى‌] استخوان شديم، آيا واقعاً جزا مى‌يابيم؟»"},{"number":54,"text":"[مؤمن‌] مى‌پرسد: «آيا شما اطلاع داريد [كجاست‌]؟»"},{"number":55,"text":"پس اطلاع حاصل مى‌كند، و او را در ميان آتش مى‌بيند"},{"number":56,"text":"[و] مى‌گويد: «به خدا سوگند، چيزى نمانده بود كه تو مرا به هلاكت اندازى"},{"number":57,"text":"و اگر رحمت پروردگارم نبود، هرآينه من [نيز] از احضارشدگان بودم.»"},{"number":58,"text":"[و از روى شوق مى‌گويد:] «آيا ديگر روى مرگ نمى‌بينيم،"},{"number":59,"text":"جز همان مرگ نخستين خود؟ و ما هرگز عذاب نخواهيم شد؟"},{"number":60,"text":"راستى كه اين همان كاميابى بزرگ است!»"},{"number":61,"text":"براى چنين [پاداشى‌] بايد كوشندگان بكوشند"},{"number":62,"text":"آيا از نظر پذيرايى اين بهتر است يا درخت زقوم؟"},{"number":63,"text":"در حقيقت، ما آن را براى ستمگران [مايه آزمايش و] عذابى گردانيديم"},{"number":64,"text":"آن، درختى است كه از قعر آتش سوزان مى‌رويد،"},{"number":65,"text":"ميوه‌اش گويى چون كله‌هاى شياطين است،"},{"number":66,"text":"پس [دوزخيان‌] حتماً از آن مى‌خورند و شكمها را از آن پر مى‌كنند،"},{"number":67,"text":"سپس ايشان را بر سر آن، آميغى از آب جوشان است؛"},{"number":68,"text":"آنگاه بازگشتشان بى‌گمان به سوى دوزخ است"},{"number":69,"text":"آنها پدران خود را گمراه يافتند،"},{"number":70,"text":"پس ايشان به دنبال آنها مى‌شتابند"},{"number":71,"text":"و قطعاً پيش از آنها بيشتر پيشينيان به گمراهى افتادند"},{"number":72,"text":"و حال آنكه مسلماً در ميانشان هشداردهندگانى فرستاديم"},{"number":73,"text":"پس ببين فرجام هشدارداده‌شدگان چگونه بود"},{"number":74,"text":"به استثناى بندگان پاكدل خدا"},{"number":75,"text":"و نوح، ما را ندا داد، و چه نيك اجابت‌كننده بوديم"},{"number":76,"text":"و او و كسانش را از اندوه بزرگ رهانيديم"},{"number":77,"text":"و [تنها] نسل او را باقى گذاشتيم"},{"number":78,"text":"و در ميان آيندگان [آوازه نيك‌] او را بر جاى گذاشتيم"},{"number":79,"text":"درود بر نوح در ميان جهانيان"},{"number":80,"text":"ما اين گونه نيكوكاران را پاداش مى‌دهيم"},{"number":81,"text":"به راستى او از بندگان مؤمن ما بود"},{"number":82,"text":"سپس ديگران را غرق كرديم"},{"number":83,"text":"و بى‌گمان، ابراهيم از پيروان اوست"},{"number":84,"text":"آنگاه كه با دلى پاك به [پيشگاه‌] پروردگارش آمد"},{"number":85,"text":"چون به پدر[خوانده‌] و قوم خود گفت: «چه مى‌پرستيد؟"},{"number":86,"text":"آيا غير از آنها، به دروغ، خدايانى [ديگر] مى‌خواهيد؟"},{"number":87,"text":"پس گمانتان به پروردگار جهانها چيست؟»"},{"number":88,"text":"پس نظرى به ستارگان افكند،"},{"number":89,"text":"و گفت: «من كسالت دارم!»"},{"number":90,"text":"پس پشت‌كنان از او روى برتافتند"},{"number":91,"text":"تا نهانى به سوى خدايانشان رفت و [به ريشخند] گفت: «آيا غذا نمى‌خوريد؟"},{"number":92,"text":"شما را چه شده كه سخن نمى‌گوييد؟!»"},{"number":93,"text":"پس با دست راست، بر سر آنها زدن گرفت"},{"number":94,"text":"تا دوان دوان سوى او روى‌آور شدند"},{"number":95,"text":"[ابراهيم‌] گفت: «آيا آنچه را مى‌تراشيد، مى‌پرستيد؟"},{"number":96,"text":"با اينكه خدا شما و آنچه را كه برمى‌سازيد آفريده است!»"},{"number":97,"text":"گفتند: «برايش [كوره‌]خانه‌اى بسازيد و در آتشش بيندازيد»"},{"number":98,"text":"پس خواستند به از نيرنگى زنند؛ و[لى‌] ما آنان را پست گردانيديم"},{"number":99,"text":"و [ابراهيم‌] گفت: «من به سوى پروردگارم رهسپارم، زودا كه مرا راه نمايد!»"},{"number":100,"text":"«اى پروردگار من! مرا [فرزندى‌] از شايستگان بخش.»"},{"number":101,"text":"پس او را به پسرى بردبار مژده داديم"},{"number":102,"text":"و وقتى با او به جايگاه «سعى» رسيد، گفت: «اى پسرك من! من در خواب [چنين‌] مى‌بينم كه تو را سَرْ مى‌بُرم، پس ببين چه به نظرت مى‌آيد؟» گفت: «اى پدر من! آنچه را مأمورى بكن! ان شاء الله مرا از شكيبايان خواهى يافت.»"},{"number":103,"text":"پس وقتى هر دو تن دردادند [و همديگر را بدرود گفتند] و [پسر] را به پيشانى بر خاك افكند،"},{"number":104,"text":"او را ندا داديم كه اى ابراهيم"},{"number":105,"text":"رؤيا[ى خود] را حقيقت بخشيدى! ما نيكوكاران را چنين پاداش مى‌دهيم"},{"number":106,"text":"راستى كه اين همان آزمايش آشكار بود"},{"number":107,"text":"و او را در ازاى قربانى بزرگى باز رهانيديم"},{"number":108,"text":"و در [ميان‌] آيندگان براى او [آوازه نيك‌] به جاى گذاشتيم"},{"number":109,"text":"درود بر ابراهيم"},{"number":110,"text":"نيكوكاران را چنين پاداش مى‌دهيم"},{"number":111,"text":"در حقيقت، او از بندگان با ايمان ما بود"},{"number":112,"text":"و او را به اسحاق كه پيامبرى از [جمله‌] شايستگان است مژده داديم"},{"number":113,"text":"و به او و به اسحاق بركت داديم، و از نسل آن دو برخى نيكوكار و [برخى‌] آشكارا به خود ستمكار بودند"},{"number":114,"text":"و در حقيقت، بر موسى و هارون منت نهاديم"},{"number":115,"text":"و آن دو و قومشان را از اندوه بزرگ رهانيديم"},{"number":116,"text":"و آنان را يارى داديم تا ايشان غالب آمدند"},{"number":117,"text":"و آن دو را كتاب روشن داديم"},{"number":118,"text":"و هر دو را به راه راست هدايت كرديم"},{"number":119,"text":"و براى آن دو در [ميان‌] آيندگان [نام نيك‌] به جاى گذاشتيم"},{"number":120,"text":"درود بر موسى و هارون"},{"number":121,"text":"ما نيكوكاران را چنين پاداش مى‌دهيم،"},{"number":122,"text":"زيرا آن دو از بندگان با ايمان ما بودند"},{"number":123,"text":"و به راستى الياس از فرستادگان [ما] بود"},{"number":124,"text":"چون به قوم خود گفت: «آيا پروا نمى‌داريد؟"},{"number":125,"text":"آيا «بعل» را مى‌پرستيد و بهترين آفرينندگان را وامى‌گذاريد؟"},{"number":126,"text":"[يعنى:] خدا را كه پروردگار شما و پروردگار پدران پيشين شماست؟"},{"number":127,"text":"پس او را دروغگو شمردند، و قطعاً آنها [در آتش‌] احضار خواهند شد"},{"number":128,"text":"مگر بندگان پاكدين خدا"},{"number":129,"text":"و براى او در [ميان‌] آيندگان [آوازه نيك‌] به جاى گذاشتيم"},{"number":130,"text":"درود بر پيروان الياس"},{"number":131,"text":"ما نيكوكاران را اين گونه پاداش مى‌دهيم،"},{"number":132,"text":"زيرا او از بندگان با ايمان ما بود"},{"number":133,"text":"و در حقيقت، لوط از زمره فرستادگان بود"},{"number":134,"text":"آنگاه كه او و همه كسانش را رهانيديم"},{"number":135,"text":"جز پيرزنى كه در ميان باقى‌ماندگان [و خاكسترشدگان‌] بود"},{"number":136,"text":"سپس ديگران را هلاك كرديم"},{"number":137,"text":"و در حقيقت، شما بر آنان صبحگاهان"},{"number":138,"text":"و شامگاهان مى‌گذريد! آيا به فكر فرو نمى‌رويد؟"},{"number":139,"text":"و در حقيقت، يونس از زمره فرستادگان بود"},{"number":140,"text":"آنگاه كه به سوى كشتى پر، بگريخت"},{"number":141,"text":"پس [سرنشينان‌] با هم قرعه انداختند و [يونس‌] از باختگان شد"},{"number":142,"text":"[او را به دريا افكندند] و عنبرماهى او را بلعيد در حالى كه او نكوهشگر خويش بود"},{"number":143,"text":"و اگر او از زمره تسبيح‌كنندگان نبود،"},{"number":144,"text":"قطعاً تا روزى كه برانگيخته مى‌شوند، در شكم آن [ماهى‌] مى‌ماند"},{"number":145,"text":"پس او را در حالى كه ناخوش بود به زمين خشكى افكنديم"},{"number":146,"text":"و بر بالاى [سرِ] او درختى از [نوع‌] كدوبُن رويانيديم"},{"number":147,"text":"و او را به سوى يكصدهزار [نفر از ساكنان نينوا] يا بيشتر روانه كرديم"},{"number":148,"text":"پس ايمان آوردند و تا چندى برخوردارشان كرديم"},{"number":149,"text":"پس، از مشركان جويا شو: آيا پروردگارت را دختران و آنان را پسران است؟"},{"number":150,"text":"يا فرشتگان را مادينه آفريديم و آنان شاهد بودند؟"},{"number":151,"text":"هش‌دار كه اينان از دروغ پردازى خود قطعاً خواهند گفت"},{"number":152,"text":"«خدا فرزند آورده!» در حالى كه آنها قطعاً دروغگويانند"},{"number":153,"text":"آيا [خدا] دختران را بر پسران برگزيده است؟"},{"number":154,"text":"شما را چه شده؟ چگونه داورى مى‌كنيد؟"},{"number":155,"text":"آيا سرِ پند گرفتن نداريد؟"},{"number":156,"text":"يا دليلى آشكار [در دست‌] داريد؟"},{"number":157,"text":"پس اگر راست مى‌گوييد كتابتان را بياوريد"},{"number":158,"text":"و ميان خدا و جن‌ها پيوندى انگاشتند و حال آنكه جنيان نيك دانسته‌اند كه [براى حساب پس‌دادن،] خودشان احضار خواهند شد"},{"number":159,"text":"خدا منزه است از آنچه در وصف مى‌آورند"},{"number":160,"text":"به استثناى بندگان پاكدل خدا"},{"number":161,"text":"در حقيقت، شما و آنچه [كه شما آن را] مى‌پرستيد،"},{"number":162,"text":"بر ضد او گمراه‌گر نيستيد،"},{"number":163,"text":"مگر كسى را كه به دوزخ رفتنى است"},{"number":164,"text":"و هيچ يك از ما [فرشتگان‌] نيست مگر [اينكه‌] براى او [مقام و] مرتبه‌اى معيّن است"},{"number":165,"text":"و در حقيقت، ماييم كه [براى انجام فرمان خدا] صف بسته‌ايم"},{"number":166,"text":"و ماييم كه خود تسبيح‌گويانيم"},{"number":167,"text":"و [مشركان‌] به تأكيد مى‌گفتند"},{"number":168,"text":"«اگر پند [نامه‌ا]ى از پيشينيان نزد ما بود،"},{"number":169,"text":"قطعاً از بندگان خالص خدا مى‌شديم!»"},{"number":170,"text":"ولى [وقتى قرآن آمد] به آن كافر شدند، و زودا كه بدانند"},{"number":171,"text":"و قطعاً فرمان ما در باره بندگان فرستاده ما از پيش [چنين‌] رفته است"},{"number":172,"text":"كه آنان [بر دشمنان خودشان‌] حتماً پيروز خواهند شد"},{"number":173,"text":"و سپاه ما هرآينه غالب‌آيندگانند"},{"number":174,"text":"پس تا مدتى [معيّن‌] از آنان روى برتاب"},{"number":175,"text":"و آنان را بنگر كه خواهند ديد"},{"number":176,"text":"آيا عذاب ما را شتابزده خواستارند؟"},{"number":177,"text":"[پس هشدارداده‌شدگان را] آنگاه كه عذاب به خانه آنان فرود آيد چه بد صبحگاهى است"},{"number":178,"text":"و از ايشان تا مدتى [معيّن‌] روى برتاب"},{"number":179,"text":"و بنگر كه خواهند ديد"},{"number":180,"text":"منزه است پروردگار تو، پروردگار شكوهمند، از آنچه وصف مى‌كنند"},{"number":181,"text":"و درود بر فرستادگان"},{"number":182,"text":"و ستايش، ويژه خدا، پروردگار جهانهاست"}]}