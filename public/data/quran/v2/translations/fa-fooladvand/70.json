{"number":70,"edition":"fa.fooladvand","ayahs":[{"number":1,"text":"پرسنده‌اى از عذاب واقع‌شونده‌اى پرسيد،"},{"number":2,"text":"كه اختصاص به كافران دارد [و] آن را بازدارنده‌اى نيست"},{"number":3,"text":"[و] از جانب خداوند صاحب درجات [و مراتب‌] است"},{"number":4,"text":"فرشتگان و روح، در روزى كه مقدارش پنجاه هزار سال است به سوى «او» بالا مى‌روند"},{"number":5,"text":"پس صبر كن، صبرى نيكو"},{"number":6,"text":"زيرا آنان [عذاب‌] را دور مى‌بينند،"},{"number":7,"text":"و [ما] نزديكش مى‌بينيم"},{"number":8,"text":"روزى كه آسمانها چون فلز گداخته شود،"},{"number":9,"text":"و كوهها چون پشم زده گردد،"},{"number":10,"text":"و هيچ دوست صميمى از دوست صميمى [حال‌] نپرسد،"},{"number":11,"text":"آنان را به ايشان نشان مى‌دهند. گناهكار آرزو مى‌كند كه كاش براى رهايى از عذاب آن روز، مى توانست پسران خود را عوض دهد،"},{"number":12,"text":"و [نيز] همسرش و برادرش را،"},{"number":13,"text":"و قبيله‌اش را كه به او پناه مى‌دهد،"},{"number":14,"text":"و هر كه را كه در روى زمين است همه را [عوض مى‌داد] و آنگاه خود را رها مى‌كرد"},{"number":15,"text":"نه چنين است. [آتش‌] زبانه مى‌كشد،"},{"number":16,"text":"پوست سر و اندام را بركننده است"},{"number":17,"text":"هر كه را پشت كرده و روى برتافته،"},{"number":18,"text":"و گرد آورده و انباشته [و حسابش را نگاه داشته‌] فرا مى‌خواند"},{"number":19,"text":"به راستى كه انسان سخت آزمند [و بى‌تاب‌] خلق شده است"},{"number":20,"text":"چون صدمه‌اى به او رسد عجز و لابه كند"},{"number":21,"text":"و چون خيرى به او رسد بخل ورزد"},{"number":22,"text":"غير از نمازگزاران"},{"number":23,"text":"همان كسانى كه بر نمازشان پايدارى مى‌كنند"},{"number":24,"text":"و همانان كه در اموالشان حقى معلوم است،"},{"number":25,"text":"براى سائل و محروم"},{"number":26,"text":"و كسانى كه روز جزا را باور دارند"},{"number":27,"text":"و آنان كه از عذاب پروردگارشان بيمناكند"},{"number":28,"text":"چرا كه از عذاب پروردگارشان ايمن نمى‌توانند بود"},{"number":29,"text":"و كسانى كه دامن خود را حفظ مى‌كنند،"},{"number":30,"text":"مگر بر همسران خود يا كنيزانشان كه [در اين صورت‌] مورد نكوهش نيستند"},{"number":31,"text":"و هر كس پا از اين [حد] فراتر نهد، آنان همان از حد درگذرندگانند"},{"number":32,"text":"و كسانى كه امانتها و پيمان خود را مراعات مى‌كنند"},{"number":33,"text":"و آنان كه بر شهادتهاى خود ايستاده‌اند"},{"number":34,"text":"و كسانى كه بر نمازشان مداومت مى‌ورزند"},{"number":35,"text":"آنها هستند كه در باغهايى [از بهشت‌]، گرامى خواهند بود"},{"number":36,"text":"چه شده است كه آنان كه كفر ورزيده‌اند، به سوى تو شتابان،"},{"number":37,"text":"گروه گروه، از راست و از چپ [هجوم مى‌آورند]؟"},{"number":38,"text":"آيا هر يك از آنان طمع مى‌بندد كه در بهشت پر نعمت درآورده شود؟"},{"number":39,"text":"نه چنين است. ما آنان را از آنچه [خود] مى‌دانند آفريديم"},{"number":40,"text":"[هرگز،] به پروردگار خاوران و باختران سوگند ياد مى‌كنم كه ما تواناييم،"},{"number":41,"text":"كه به جاى آنان بهتر از ايشان را بياوريم؛ و بر ما پيشى نتوانند جست"},{"number":42,"text":"پس بگذارشان ياوه گويند و بازى كنند تا روزى را كه وعده داده شده‌اند ملاقات نمايند"},{"number":43,"text":"روزى كه از گورها[ى خود] شتابان برآيند، گويى كه آنان به سوى پرچمهاى افراشته مى دوند"},{"number":44,"text":"ديدگانشان فرو افتاده، [غبار] مذلّت آنان را فرو گرفته است. اين است همان روزى كه به ايشان وعده داده مى‌شد"}]}