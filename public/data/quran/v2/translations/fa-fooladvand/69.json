{"number":69,"edition":"fa.fooladvand","ayahs":[{"number":1,"text":"آن رخ دهنده"},{"number":2,"text":"چيست آن رخ دهنده؟"},{"number":3,"text":"و چه دانى كه آن رخ دهنده چيست؟"},{"number":4,"text":"ثمود و عاد، آن حادثه كوبنده را تكذيب كردند"},{"number":5,"text":"اما ثمود به [سزاى‌] سركشى [خود] به هلاكت رسيدند"},{"number":6,"text":"و اما عاد، به [وسيله‌] تندبادى توفنده سركش هلاك شدند"},{"number":7,"text":"[كه خدا] آن را هفت شب و هشت روز پياپى بر آنان بگماشت: در آن [مدت‌] مردم را فرو افتاده مى‌ديدى، گويى آنها تنه‌هاى نخلهاى ميان تهى‌اند"},{"number":8,"text":"آيا از آنان كسى را بر جاى مى‌بينى؟"},{"number":9,"text":"و فرعون و كسانى كه پيش از او بودند و [مردم‌] شهرهاى سرنگون شده [سدوم و عاموره‌] مرتكب خطا شدند"},{"number":10,"text":"و از امر فرستاده پروردگارشان سرپيچى كردند، و [خدا هم‌] آنان را به گرفتنى سخت، فرو گرفت"},{"number":11,"text":"ما، چون آب طغيان كرد، شما را بر كشتى سوار نموديم"},{"number":12,"text":"تا آن را براى شما [مايه‌] تذكرى گردانيم و گوشهاى شنوا آن را نگاه دارد"},{"number":13,"text":"پس آنگاه كه در صور يك بار دميده شود"},{"number":14,"text":"و زمين و كوه‌ها از جاى خود برداشته شوند و هر دوى آنها با يك تكان ريز ريز گردند"},{"number":15,"text":"پس آن روز است كه واقعه [آنچنانى‌] وقوع يابد"},{"number":16,"text":"و آسمان از هم بشكافد، و در آن روز است كه آن از هم گسسته باشد"},{"number":17,"text":"و فرشتگان در اطراف [آسمان‌]اند، و عرش پروردگارت را آن روز، هشت [فرشته ] بر سر خود بر مى‌دارند"},{"number":18,"text":"در آن روز، شما [به پيشگاه خدا] عرضه مى‌شويد، [و] پوشيده‌اى از شما پوشيده نمى‌ماند"},{"number":19,"text":"اما كسى كه كارنامه‌اش به دست راستش داده شود، گويد: «بياييد و كتابم را بخوانيد"},{"number":20,"text":"من يقين داشتم كه به حساب خود مى‌رسم"},{"number":21,"text":"پس او در يك زندگى خوش است"},{"number":22,"text":"در بهشتى برين،"},{"number":23,"text":"[كه‌] ميوه هايش در دسترس است"},{"number":24,"text":"بخوريد و بنوشيد، گواراتان باد، به [پاداش‌] آنچه در روزهاى گذشته انجام داديد"},{"number":25,"text":"و اما كسى كه كارنامه‌اش به دست چپش داده شود، گويد: «اى كاش كتابم را دريافت نكرده بودم"},{"number":26,"text":"و از حساب خود خبردار نشده بودم"},{"number":27,"text":"اى كاش آن [مرگ‌] كار را تمام مى‌كرد"},{"number":28,"text":"مال من، مرا سودى نبخشيد"},{"number":29,"text":"قدرت من از [كف‌] من برفت"},{"number":30,"text":"[گويند:] «بگيريد او را و در غل كشيد"},{"number":31,"text":"آنگاه ميان آتشش اندازيد"},{"number":32,"text":"پس در زنجيرى كه درازى آن هفتاد گز است وى را در بند كشيد"},{"number":33,"text":"چرا كه او به خداى بزرگ نمى‌گرويد"},{"number":34,"text":"و به اطعام مسكين تشويق نمى‌كرد"},{"number":35,"text":"پس امروز او را در اينجا حمايتگرى نيست"},{"number":36,"text":"و خوراكى جز چركابه ندارد،"},{"number":37,"text":"كه آن را جز خطاكاران نمى‌خورند"},{"number":38,"text":"پس نه [چنان است كه مى‌پنداريد]، سوگند ياد مى‌كنم به آنچه مى‌بينيد،"},{"number":39,"text":"و آنچه نمى‌بينيد،"},{"number":40,"text":"كه [قرآن‌] قطعاً گفتار فرستاده‌اى بزرگوار است"},{"number":41,"text":"و آن گفتار شاعرى نيست [كه‌] كمتر [به آن‌] ايمان داريد"},{"number":42,"text":"و نه گفتار كاهنى [كه‌] كمتر [از آن‌] پند مى‌گيريد"},{"number":43,"text":"[پيام‌] فرودآمده‌اى است از جانب پروردگار جهانيان"},{"number":44,"text":"و اگر [او] پاره‌اى گفته‌ها بر ما بسته بود،"},{"number":45,"text":"دست راستش را سخت مى‌گرفتيم،"},{"number":46,"text":"سپس رگ قلبش را پاره مى‌كرديم،"},{"number":47,"text":"و هيچ يك از شما مانع از [عذاب‌] او نمى‌شد"},{"number":48,"text":"و در حقيقت، [قرآن‌] تذكارى براى پرهيزگاران است"},{"number":49,"text":"و ما به راستى مى‌دانيم كه از [ميان‌] شما تكذيب‌كنندگانى هستند"},{"number":50,"text":"و آن واقعاً بر كافران حسرتى است"},{"number":51,"text":"و اين [قرآن‌]، بى‌شبهه، حقيقتى يقينى است"},{"number":52,"text":"پس به [پاس‌] نام پروردگار بزرگت تسبيح گوى"}]}