{"number":68,"edition":"fa.fooladvand","ayahs":[{"number":1,"text":"نون، سوگند به قلم و آنچه مى‌نويسند،"},{"number":2,"text":"[كه‌] تو، به لطف پروردگارت، ديوانه نيستى"},{"number":3,"text":"و بى‌گمان، تو را پاداشى بى‌منت خواهد بود"},{"number":4,"text":"و راستى كه تو را خويى والاست"},{"number":5,"text":"به زودى خواهى ديد و خواهند ديد،"},{"number":6,"text":"[كه‌] كدام يك از شما دستخوش جنونيد"},{"number":7,"text":"پروردگارت خود بهتر مى‌داند چه كسى از راه او منحرف شده، و [هم‌] او به راه يافتگان داناتر است"},{"number":8,"text":"پس، از دروغزنان فرمان مبر"},{"number":9,"text":"دوست دارند كه نرمى كنى تا نرمى نمايند"},{"number":10,"text":"و از هر قسم خورنده فرو مايه‌اى فرمان مبر"},{"number":11,"text":"[كه‌] عيبجوست و براى خبرچينى گام برمى‌دارد،"},{"number":12,"text":"مانع خير، متجاوز، گناه پيشه،"},{"number":13,"text":"گستاخ، [و] گذشته از آن زنازاده است،"},{"number":14,"text":"به صرف اينكه مالدار و پسردار است،"},{"number":15,"text":"چون آيات ما بر او خوانده شود، گويد: «افسانه‌هاى پيشينيان است.»"},{"number":16,"text":"زودا كه بر بينى‌اش داغ نهيم [و رسوايش كنيم‌]"},{"number":17,"text":"ما آنان را همان گونه كه باغداران را آزموديم، مورد آزمايش قرار داديم، آنگاه كه سوگند خوردند كه صبح برخيزند و [ميوه‌] آن [باغ‌] را حتماً بچينند"},{"number":18,"text":"و[لى‌] «ان شاء الله» نگفتند"},{"number":19,"text":"پس در حالى كه آنان غنوده بودند، بلايى از جانب پروردگارت بر آن [باغ‌] به گردش در آمد"},{"number":20,"text":"و [باغ،] آفت زده [و زمين باير] گرديد"},{"number":21,"text":"پس [باغداران‌] بامدادان يكديگر را صدا زدند،"},{"number":22,"text":"كه: «اگر ميوه مى‌چينيد، بامدادان به سوى كشت خويش رويد.»"},{"number":23,"text":"پس به راه افتادند و آهسته به هم مى‌گفتند"},{"number":24,"text":"«كه: امروز نبايد در باغ بينوايى بر شما در آيد.»"},{"number":25,"text":"و صبحگاهان در حالى كه خود را بر منع [بينوايان‌] توانا مى‌ديدند، رفتند"},{"number":26,"text":"و چون [باغ‌] را ديدند، گفتند: «قطعاً ما راه گم كرده‌ايم"},{"number":27,"text":"[نه‌] بلكه ما محروميم"},{"number":28,"text":"خردمندترينشان گفت: «آيا به شما نگفتم: چرا خدا را به پاكى نمى‌ستاييد؟»"},{"number":29,"text":"گفتند: «پروردگارا، تو را به پاكى مى‌ستاييم، ما واقعاً ستمگر بوديم. «"},{"number":30,"text":"پس بعضى‌شان رو به بعضى ديگر آوردند و همديگر را به نكوهش گرفتند"},{"number":31,"text":"گفتند: «اى واى بر ما كه سركش بوده‌ايم"},{"number":32,"text":"اميد است كه پروردگار ما بهتر از آن را به ما عوض دهد، زيرا ما به پروردگارمان مشتاقيم"},{"number":33,"text":"عذاب [دنيا] چنين است، و عذاب آخرت، اگر مى‌دانستند قطعاً بزرگتر خواهد بود"},{"number":34,"text":"براى پرهيزگاران، نزد پروردگارشان باغستانهاى پر ناز و نعمت است"},{"number":35,"text":"پس آيا فرمانبرداران را چون بدكاران قرار خواهيم داد؟"},{"number":36,"text":"شما را چه شده؟ چگونه داورى مى‌كنيد؟"},{"number":37,"text":"يا شما را كتابى هست كه در آن فرا مى‌گيريد،"},{"number":38,"text":"كه هر چه را برمى‌گزينيد، براى شما در آن خواهد بود؟"},{"number":39,"text":"يا اينكه شما تا روز قيامت [از ما] سوگندهايى رسا گرفته‌ايد كه هر چه دلتان خواست حكم كنيد؟"},{"number":40,"text":"از آنان بپرس: كدامشان ضامن اين [ادعا] يند؟"},{"number":41,"text":"يا شريكانى دارند؟ پس اگر راست مى‌گويند شريكانشان را بياورند"},{"number":42,"text":"روزى كه كار، زار [و رهايى دشوار] شود و به سجده فرا خوانده شوند و در خود توانايى نيابند"},{"number":43,"text":"ديدگانشان به زير افتاده، خوارى آنان را فرو مى‌گيرد، در حالى كه [پيش از اين‌] به سجده دعوت مى‌شدند و تندرست بودند"},{"number":44,"text":"پس مرا با كسى كه اين گفتار را تكذيب مى‌كند واگذار. به تدريج آنان را به گونه‌اى كه در نيابند [گريبان‌] خواهيم گرفت،"},{"number":45,"text":"و مهلتشان مى‌دهم، زيرا تدبير من [سخت‌] استوار است"},{"number":46,"text":"آيا از آنان مزدى درخواست مى‌كنى، و آنان خود را زير بار تاوان، گرانبار مى‌يابند؟"},{"number":47,"text":"يا [علم‌] غيب پيش آنهاست و آنها مى‌نويسند؟"},{"number":48,"text":"پس در [امتثال‌] حكم پروردگارت شكيبايى ورز، و مانند همدم ماهى [=يونس‌] مباش، آنگاه كه اندوه زده ندا درداد"},{"number":49,"text":"اگر لطفى از جانب پروردگارش تدارك [حال‌] او نمى‌كرد، قطعاً نكوهش شده بر زمين خشك انداخته مى‌شد"},{"number":50,"text":"پس پروردگارش وى را برگزيد و از شايستگانش گردانيد"},{"number":51,"text":"و آنان كه كافر شدند، چون قرآن را شنيدند چيزى نمانده بود كه تو را چشم بزنند، و مى‌گفتند: «او واقعاً ديوانه‌اى است.»"},{"number":52,"text":"و حال آنكه [قرآن‌] جز تذكارى براى جهانيان نيست"}]}