{"number":72,"edition":"fa.fooladvand","ayahs":[{"number":1,"text":"بگو: «به من وحى شده است كه تنى چند از جنّيان گوش فرا داشتند و گفتند: راستى ما قرآنى شگفت‌آور شنيديم"},{"number":2,"text":"[كه‌] به راه راست هدايت مى‌كند. پس به آن ايمان آورديم و هرگز كسى را شريك پروردگارمان قرار نخواهيم داد"},{"number":3,"text":"و اينكه او، پروردگار والاى ما، همسر و فرزندى اختيار نكرده است"},{"number":4,"text":"و [شگفت‌] آنكه كم خرد ما، در باره خدا سخنانى ياوه مى‌سرايد"},{"number":5,"text":"و ما پنداشته بوديم كه انس و جن هرگز به خدا دروغ نمى‌بندند"},{"number":6,"text":"و مردانى از آدميان به مردانى از جن پناه مى‌بردند و بر سركشى آنها مى‌افزودند"},{"number":7,"text":"و آنها [نيز] آن گونه كه [شما] پنداشته‌ايد، گمان بردند كه خدا هرگز كسى را زنده نخواهد گردانيد"},{"number":8,"text":"و ما بر آسمان دست يافتيم و آن را پر از نگهبانان توانا و تيرهاى شهاب يافتيم"},{"number":9,"text":"و در [آسمان‌] براى شنيدن، به كمين مى‌نشستيم، [اما] اكنون هر كه بخواهد به گوش باشد، تير شهابى در كمين خود مى‌يابد"},{"number":10,"text":"و ما [درست‌] نمى‌دانيم كه آيا براى كسانى كه در زمينند بدى خواسته شده يا پروردگارشان برايشان هدايت خواسته است؟"},{"number":11,"text":"و از ميان ما برخى درستكارند و برخى غير آن، و ما فرقه‌هايى گوناگونيم"},{"number":12,"text":"و ما مى‌دانيم كه هرگز نمى‌توانيم در زمين خداى را به ستوه آوريم، و هرگز او را با گريز [خود] درمانده نتوانيم كرد"},{"number":13,"text":"و ما چون هدايت را شنيديم بدان گرويديم؛ پس كسى كه به پروردگار خود ايمان آورد، از كمى [پاداش‌] و سختى بيم ندارد"},{"number":14,"text":"و از ميان ما برخى فرمانبردار و برخى از ما منحرفند: پس كسانى كه به فرمانند، آنان در جستجوى راه درستند،"},{"number":15,"text":"ولى منحرفان، هيزم جهنم خواهند بود.»"},{"number":16,"text":"و اگر [مردم‌] در راه درست، پايدارى ورزند، قطعاً آب گوارايى بديشان نوشانيم"},{"number":17,"text":"تا در اين باره آنان را بيازماييم، و هر كس از ياد پروردگار خود دل بگرداند، وى را در قيد عذابى [روز]افزون درآورد"},{"number":18,"text":"و مساجد ويژه خداست، پس هيچ كس را با خدا مخوانيد"},{"number":19,"text":"و همين كه «بنده خدا» برخاست تا او را بخواند، چيزى نمانده بود كه بر سر وى فرو افتند"},{"number":20,"text":"بگو: «من تنها پروردگار خود را مى‌خوانم و كسى را با او شريك نمى‌گردانم.»"},{"number":21,"text":"بگو: «من براى شما اختيار زيان و هدايتى را ندارم.»"},{"number":22,"text":"بگو: «هرگز كسى مرا در برابر خدا پناه نمى‌دهد و هرگز پناهگاهى غير از او نمى‌يابم"},{"number":23,"text":"[وظيفه من‌] تنها ابلاغى از خدا و [رساندن‌] پيامهاى اوست.» و هر كس خدا و پيامبرش را نافرمانى كند قطعاً آتش دوزخ براى اوست و جاودانه در آن خواهند ماند"},{"number":24,"text":"[باش‌] تا آنچه را وعده داده مى‌شوند ببينند، آنگاه دريابند كه ياور چه كسى ضعيف‌تر و كدام يك شماره‌اش كمتر است"},{"number":25,"text":"بگو: «نمى‌دانم آنچه را كه وعده داده شده‌ايد نزديك است يا پروردگارم براى آن زمانى نهاده است؟»"},{"number":26,"text":"داناى نهان است، و كسى را بر غيب خود آگاه نمى‌كند،"},{"number":27,"text":"جز پيامبرى را كه از او خشنود باشد، كه [در اين صورت‌] براى او از پيش رو و از پشت سرش نگاهبانانى بر خواهد گماشت،"},{"number":28,"text":"تا معلوم بدارد كه پيامهاى پروردگار خود را رسانيده‌اند؛ و [خدا] بدانچه نزد ايشان است احاطه دارد و هر چيزى را به عدد شماره كرده است"}]}