{"number":85,"edition":"fa.fooladvand","ayahs":[{"number":1,"text":"سوگند به آسمان آكنده ز برج،"},{"number":2,"text":"و به روز موعود،"},{"number":3,"text":"و به گواه و مورد گواهى،"},{"number":4,"text":"مرگ بر آدم‌سوزان خندق"},{"number":5,"text":"همان آتش مايه‌دار [و انبوه‌]"},{"number":6,"text":"آنگاه كه آنان بالاى آن [خندق به تماشا] نشسته بودند"},{"number":7,"text":"و خود بر آنچه بر [سر] مؤمنان مى‌آوردند، گواه بودند"},{"number":8,"text":"و بر آنان عيبى نگرفته بودند جز اينكه به خداى ارجمند ستوده ايمان آورده بودند"},{"number":9,"text":"همان [خدايى‌] كه فرمانروايى آسمانها و زمين از آن اوست و خدا[ست كه‌] بر هر چيزى گواه است"},{"number":10,"text":"كسانى كه مردان و زنان مؤمن را آزار كرده و بعد توبه نكرده‌اند، ايشان راست عذاب جهنم، و ايشان راست عذاب سوزان"},{"number":11,"text":"كسانى كه ايمان آورده و كارهاى شايسته كرده‌اند، براى آنان باغهايى است كه از زير [درختان‌] آن جويها روان است؛ اين است [همان‌] رستگارى بزرگ"},{"number":12,"text":"آرى، عقاب پروردگارت سخت سنگين است"},{"number":13,"text":"هم اوست كه [آفرينش را] آغاز مى‌كند و بازمى‌گرداند"},{"number":14,"text":"و اوست آن آمرزنده دوستدار [مؤمنان‌]"},{"number":15,"text":"صاحب ارجمند عرش"},{"number":16,"text":"هر چه را بخواهد انجام مى‌دهد"},{"number":17,"text":"آيا حديث [آن‌] سپاهيان"},{"number":18,"text":"فرعون و ثمود بر تو آمد؟"},{"number":19,"text":"[نه،] بلكه آنان كه كافر شده‌اند در تكذيب‌اند؛"},{"number":20,"text":"با آنكه خدا از هر سو بر ايشان محيط است"},{"number":21,"text":"آرى، آن قرآنى ارجمند است،"},{"number":22,"text":"كه در لوحى محفوظ است"}]}