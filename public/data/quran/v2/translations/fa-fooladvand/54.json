{"number":54,"edition":"fa.fooladvand","ayahs":[{"number":1,"text":"نزديك شد قيامت و از هم شكافت ماه"},{"number":2,"text":"و هر گاه نشانه‌اى ببينند روى بگردانند و گويند: «سحرى دايم است.»"},{"number":3,"text":"و به تكذيب دست زدند و هوسهاى خويش را دنبال كردند، و [لى‌] هر كارى را [آخر] قرارى است"},{"number":4,"text":"و قطعاً از اخبار، آنچه در آن مايه انزجار [از كفر] است به ايشان رسيد"},{"number":5,"text":"حكمت بالغه [حق اين بود]، ولى هشدارها سود نكرد"},{"number":6,"text":"پس، از آنان روى برتاب. روزى كه داعى [حق‌] به سوى امرى دهشتناك دعوت مى‌كند،"},{"number":7,"text":"در حالى كه ديدگان خود را فروهشته‌اند، چون ملخهاى پراكنده از گورها[ى خود] برمى‌آيند"},{"number":8,"text":"به سرعت سوى آن دعوتگر مى‌شتابند. كافران مى‌گويند: «امروز [چه‌] روز دشوارى است.»"},{"number":9,"text":"پيش از آنان، قوم نوح [نيز] به تكذيب پرداختند و بنده ما را دروغزن خواندند و گفتند: «ديوانه‌اى است.» و [بسى‌] آزار كشيد"},{"number":10,"text":"تا پروردگارش را خواند كه: «من مغلوب شدم؛ به داد من برس!»"},{"number":11,"text":"پس درهاى آسمان را به آبى ريزان گشوديم"},{"number":12,"text":"و از زمين چشمه‌ها جوشانيديم تا آب [زمين و آسمان‌] براى امرى كه مقدّر شده بود به هم پيوستند"},{"number":13,"text":"و او را بر [كشتى‌] تخته‌دار و ميخ‌آجين سوار كرديم"},{"number":14,"text":"[كشتى‌] زير نظر ما روان بود. [اين‌] پاداش كسى بود كه مورد انكار واقع شده بود"},{"number":15,"text":"و به راستى آن [سفينه‌] را بر جاى نهاديم [تا] عبرتى [باشد]؛ پس آيا پندگيرنده‌اى هست؟"},{"number":16,"text":"پس چگونه بود عذاب من و هشدارها[ى من‌]؟"},{"number":17,"text":"و قطعاً قرآن را براى پندآموزى آسان كرده‌ايم؛ پس آيا پندگيرنده‌اى هست؟"},{"number":18,"text":"عاديان به تكذيب پرداختند. پس چگونه بود عذاب من و هشدارها[ى من‌]؟"},{"number":19,"text":"ما بر [سر] آنان در روز شومى، به طور مداوم، تندبادى توفنده فرستاديم،"},{"number":20,"text":"[كه‌] مردم را از جا مى‌كند؛ گويى تنه‌هاى نخلى بودند كه ريشه‌كن شده بودند"},{"number":21,"text":"پس چگونه بود عذاب من و هشدارها[ى من‌]؟"},{"number":22,"text":"و قطعاً قرآن را براى پندآموزى آسان كرده‌ايم، پس آيا پندگيرنده‌اى هست؟"},{"number":23,"text":"قوم ثمود هشداردهندگان را تكذيب كردند"},{"number":24,"text":"و گفتند: «آيا تنها بشرى از خودمان را پيروى كنيم؟ در اين صورت، ما واقعاً در گمراهى و جنون خواهيم بود.»"},{"number":25,"text":"«آيا از ميان ما [وحى‌] بر او القا شده است؟ [نه،] بلكه او دروغگويى گستاخ است.»"},{"number":26,"text":"به زودى فردا بدانند دروغگوى گستاخ كيست"},{"number":27,"text":"ما براى آزمايش آنان [آن‌] ماده‌شتر را فرستاديم و [به صالح گفتيم:]«مراقب آنان باش و شكيبايى كن"},{"number":28,"text":"و به آنان خبر ده كه آب ميانشان بخش شده‌است: هر كدام را آب به نوبت خواهد بود.»"},{"number":29,"text":"پس رفيقشان را صدا كردند و [او] شمشير كشيد و [شتر را] پى كرد"},{"number":30,"text":"پس چگونه بود عذاب من و هشدارها[ى من‌]؟"},{"number":31,"text":"ما بر [سر]شان يك فرياد [مرگبار] فرستاديم و چون گياه خشكيده [كومه‌ها] ريزريز شدند"},{"number":32,"text":"و قطعاً قرآن را براى پندآموزى آسان كرديم؛ پس آيا پندگيرنده‌اى هست؟"},{"number":33,"text":"قوم لوط هشداردهندگان را تكذيب كردند"},{"number":34,"text":"ما بر [سر] آنان سنگبارانى [انفجارى‌] فروفرستاديم [و] فقط خانواده لوط بودند كه سحرگاهشان رهانيديم"},{"number":35,"text":"[و اين‌] رحمتى از جانب ما بود؛ هر كه سپاس دارد، بدين‌سان [او را] پاداش مى‌دهيم"},{"number":36,"text":"و [لوط] آنها را از عذاب ما سخت بيم داده بود، و[لى‌] در تهديدها[ى ما] به جدال برخاستند"},{"number":37,"text":"و از مهمان‌[هاى‌] او كام دل خواستند، پس فروغ ديدگانشان را سترديم و [گفتيم:] «[مزه‌] عذاب و هشدارهاى مرا بچشيد.»"},{"number":38,"text":"و به راستى كه سپيده‌دم عذابى پيگير به سر وقت آنان آمد"},{"number":39,"text":"پس عذاب و هشدارهاى مرا بچشيد"},{"number":40,"text":"و قطعاً قرآن را براى پندآموزى آسان كرديم؛ پس آيا پندگيرنده‌اى هست؟"},{"number":41,"text":"و در حقيقت هشداردهندگان به جانب فرعونيان آمدند"},{"number":42,"text":"[اما آنها] همه معجزات ما را تكذيب كردند، تا چون زبردستى زورمند [گريبان‌] آنان را گرفتيم"},{"number":43,"text":"آيا كافران شما، از اينان [كه برشمرديم‌] برترند، يا شما را در نوشته‌ها[ى آسمانى‌] خط امانى است؟"},{"number":44,"text":"يا مى‌گويند: «ما همگى انتقام‌گيرنده [و يار و ياور همديگر]يم!»"},{"number":45,"text":"زودا كه اين جمع در هم شكسته شود و پشت كنند"},{"number":46,"text":"بلكه موعدشان قيامت است و قيامت [بسى‌] سخت‌تر و تلخ‌تر است"},{"number":47,"text":"قطعاً بزهكاران در گمراهى و جنونند"},{"number":48,"text":"روزى كه در آتش به رو كشيده مى‌شوند [و به آنان گفته مى‌شود:] «لهيب آتش را بچشيد [و احساس كنيد].»"},{"number":49,"text":"ماييم كه هر چيزى را به اندازه آفريده‌ايم"},{"number":50,"text":"و فرمان ما جز يك بار نيست [آن هم‌] چون چشم به هم زدنى"},{"number":51,"text":"و هم مسلكان شما را سخت به هلاكت رسانديم؛ پس آيا پندگيرنده‌اى هست؟"},{"number":52,"text":"و هر چه كرده‌اند در كتابها[ى اعمالشان درج‌] است"},{"number":53,"text":"و هر خرد و بزرگى [در آن‌] نوشته شده"},{"number":54,"text":"در حقيقت، مردم پرهيزگار در ميان باغها و نهرها،"},{"number":55,"text":"در قرارگاه صدق، نزد پادشاهى توانايند"}]}