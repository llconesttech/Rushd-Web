{"number":51,"edition":"fa.fooladvand","ayahs":[{"number":1,"text":"سوگند به بادهاى ذره‌افشان،"},{"number":2,"text":"و ابرهاى گرانبار،"},{"number":3,"text":"و سبك سيران،"},{"number":4,"text":"و تقسيم‌كنندگان كار[ها]،"},{"number":5,"text":"كه آنچه وعده داده شده‌ايد راست است،"},{"number":6,"text":"و [روز] پاداش واقعيت دارد"},{"number":7,"text":"سوگند به آسمان مشبّك،"},{"number":8,"text":"كه شما [درباره قرآن‌] در سخنى گوناگونيد"},{"number":9,"text":"[بگوى‌] تا هر كه از آن برگشته، برگشته باشد"},{"number":10,"text":"مرگ بر دروغپردازان"},{"number":11,"text":"همانان كه در ورطه نادانى بى‌خبرند"},{"number":12,"text":"پرسند: «روز پاداش كى است؟»"},{"number":13,"text":"همان روز كه آنان بر آتش، عقوبت [و آزموده‌] شوند"},{"number":14,"text":"عذاب [موعود] خود را بچشيد، اين است همان [بلايى‌] كه با شتاب خواستار آن بوديد"},{"number":15,"text":"پرهيزگاران در باغها و چشمه سارانند"},{"number":16,"text":"آنچه را پروردگارشان عطا فرموده مى‌گيرند، زيرا كه آنها پيش از اين نيكوكار بودند"},{"number":17,"text":"و از شب اندكى را مى‌غنودند"},{"number":18,"text":"و در سحرگاهان [از خدا] طلب آمرزش مى‌كردند"},{"number":19,"text":"و در اموالشان براى سائل و محروم حقى [معين‌] بود"},{"number":20,"text":"و روى زمين براى اهل يقين نشانه‌هايى [متقاعدكننده‌] است،"},{"number":21,"text":"و در خود شما؛ پس مگر نمى‌بينيد؟"},{"number":22,"text":"و روزى شما و آنچه وعده داده شده‌ايد در آسمان است"},{"number":23,"text":"پس سوگند به پروردگار آسمان و زمين، كه واقعاً او حق است همان گونه كه خود شما سخن مى‌گوييد"},{"number":24,"text":"آيا خبر مهمانان ارجمند ابراهيم به تو رسيد؟"},{"number":25,"text":"چون بر او درآمدند؛ پس سلام گفتند. گفت: «سلام، مردمى ناشناسيد.»"},{"number":26,"text":"پس آهسته به سوى زنش رفت و گوساله‌اى فربه [و بريان‌] آورد"},{"number":27,"text":"آن را به نزديكشان برد [و] گفت: «مگر نمى‌خوريد؟»"},{"number":28,"text":"و [در دلش‌] از آنان احساس ترسى كرد. گفتند: «مترس.» و او را به پسرى دانا مژده دادند"},{"number":29,"text":"و زنش با فريادى [از شگفتى‌] سر رسيد و بر چهره خود زد و گفت: «زنى پير نازا [چگونه بزايد]؟»"},{"number":30,"text":"گفتند: «پروردگارت چنين فرموده است. او خود حكيم داناست.»"},{"number":31,"text":"[ابراهيم‌] گفت: «اى فرستادگان، مأموريت شما چيست؟»"},{"number":32,"text":"گفتند: «ما به سوى مردمى پليدكار فرستاده شده‌ايم،"},{"number":33,"text":"تا سنگهايى از گِل رُس بر [سر] آنان فرو فرستيم"},{"number":34,"text":"[كه‌] نزد پروردگارت براى مسرفان نشان‌گذارى شده است"},{"number":35,"text":"پس هر كه از مؤمنان در آن [شهرها] بود بيرون برديم"},{"number":36,"text":"و[لى‌] در آنجا جز يك خانه از فرمانبران [خدا بيشتر] نيافتيم"},{"number":37,"text":"و در آنجا براى آنها كه از عذاب پر درد مى‌ترسند، عبرتى به جاى گذاشتيم"},{"number":38,"text":"و [نيز] در [ماجراى‌] موسى، چون او را با حجتى آشكار به سوى فرعون گسيل داشتيم"},{"number":39,"text":"پس [فرعون‌] با اركان [دولت‌] خود روى برتافت و گفت: «[اين شخص،] ساحر يا ديوانه‌اى است.»"},{"number":40,"text":"[تا] او و سپاهيانش را گرفتيم و آنان را در دريا افكنديم در حالى كه او [در آخرين لحظه‌] نكوهشگر [خود] بود"},{"number":41,"text":"و در [ماجراى‌] عاد [نيز]، چون بر [سر] آنها آن باد مُهلِك را فرستاديم"},{"number":42,"text":"به هر چه مى‌وزيد آن را چون خاكستر استخوان مرده مى‌گردانيد"},{"number":43,"text":"و در [ماجراى‌] ثمود [نيز عبرتى بود]، آنگاه كه به ايشان گفته شد: «تا چندى برخوردار شويد.»"},{"number":44,"text":"تا [آنكه‌] از فرمان پروردگار خود سر برتافتند و در حالى كه آنها مى‌نگريستند، آذرخش آنان را فرو گرفت"},{"number":45,"text":"در نتيجه نه توانستند به پاى خيزند و نه طلب يارى كنند"},{"number":46,"text":"و قوم نوح [نيز] پيش از آن [اقوام نامبرده همين گونه هلاك شدند]، زيرا آنها مردمى نافرمان بودند"},{"number":47,"text":"و آسمان را به قدرت خود برافراشتيم، و بى‌گمان، ما [آسمان‌]گستريم"},{"number":48,"text":"و زمين را گسترانيده‌ايم و چه نيكو گسترندگانيم"},{"number":49,"text":"و از هر چيزى دو گونه [يعنى نر و ماده‌] آفريديم، اميد كه شما عبرت گيريد"},{"number":50,"text":"پس به سوى خدا بگريزيد، كه من شما را از طرف او بيم‌دهنده‌اى آشكارم"},{"number":51,"text":"و با خدا معبودى ديگر قرار مدهيد كه من از جانب او هشداردهنده‌اى آشكارم"},{"number":52,"text":"بدين سان بر كسانى كه پيش از آنها بودند هيچ پيامبرى نيامد جز اينكه گفتند: «ساحر يا ديوانه‌اى است.»"},{"number":53,"text":"آيا همديگر را به اين [سخن‌] سفارش كرده بودند؟ [نه!] بلكه آنان مردمى سركش بودند"},{"number":54,"text":"پس، از آنان روى بگردان، كه تو در خور نكوهش نيستى"},{"number":55,"text":"و پند ده، كه مؤمنان را پند سود بخشد"},{"number":56,"text":"و جن و انس را نيافريدم جز براى آنكه مرا بپرستند"},{"number":57,"text":"از آنان هيچ روزيى نمى‌خواهم، و نمى‌خواهم كه مرا خوراك دهند"},{"number":58,"text":"خداست كه خود روزى بخش نيرومند استوار است"},{"number":59,"text":"پس براى كسانى كه ستم كردند بهره‌اى است از عذاب، همانند بهره عذاب ياران [قبلى‌]شان. پس [بگو:] در خواستن عذاب از من، شتابزدگى نكنند"},{"number":60,"text":"پس واى بر كسانى كه كافر شده‌اند از آن روزى كه وعده يافته‌اند"}]}