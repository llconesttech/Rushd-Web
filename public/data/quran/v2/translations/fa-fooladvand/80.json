{"number":80,"edition":"fa.fooladvand","ayahs":[{"number":1,"text":"چهره در هم كشيد و روى گردانيد،"},{"number":2,"text":"كه آن مرد نابينا پيش او آمد؛"},{"number":3,"text":"و تو چه دانى، شايد او به پاكى گرايد،"},{"number":4,"text":"يا پند پذيرد و اندرز سودش دهد"},{"number":5,"text":"اما آن كس كه خود را بى‌نياز مى‌پندارد،"},{"number":6,"text":"تو بدو مى‌پردازى؛"},{"number":7,"text":"با آنكه اگر پاك نگردد، بر تو [مسؤوليتى‌] نيست"},{"number":8,"text":"و اما آن كس كه شتابان پيش تو آمد،"},{"number":9,"text":"در حالى كه [از خدا] مى‌ترسيد،"},{"number":10,"text":"تو از او به ديگران مى‌پردازى"},{"number":11,"text":"زنهار [چنين مكن‌] اين [آيات‌] پندى است"},{"number":12,"text":"تا هر كه خواهد، از آن پند گيرد"},{"number":13,"text":"در صحيفه‌هايى ارجمند،"},{"number":14,"text":"والا و پاك‌شده،"},{"number":15,"text":"به دست فرشتگانى،"},{"number":16,"text":"ارجمند و نيكوكار"},{"number":17,"text":"كشته باد انسان، چه ناسپاس است"},{"number":18,"text":"او را از چه چيز آفريده است؟"},{"number":19,"text":"از نطفه‌اى خلقش كرد و اندازه مقررش بخشيد"},{"number":20,"text":"سپس راه را بر او آسان گردانيد"},{"number":21,"text":"آنگاه به مرگش رسانيد و در قبرش نهاد"},{"number":22,"text":"سپس چون بخواهد او را برانگيزد"},{"number":23,"text":"ولى نه! هنوز آنچه را به او دستور داده، به جاى نياورده است"},{"number":24,"text":"پس انسان بايد به خوراك خود بنگرد،"},{"number":25,"text":"كه ما آب را به صورت بارشى فرو ريختيم؛"},{"number":26,"text":"آنگاه زمين را با شكافتنى [لازم‌] شكافتيم؛"},{"number":27,"text":"پس در آن، دانه رويانيديم"},{"number":28,"text":"و انگور و سبزى،"},{"number":29,"text":"و زيتون و درخت خرما،"},{"number":30,"text":"و باغهاى انبوه،"},{"number":31,"text":"و ميوه و چراگاه،"},{"number":32,"text":"[تا وسيله‌] استفاده شما و دامهايتان باشد"},{"number":33,"text":"پس چون فرياد گوش‌خراش دررسد؛"},{"number":34,"text":"روزى كه آدمى از برادرش،"},{"number":35,"text":"و از مادرش و پدرش"},{"number":36,"text":"و از همسرش و پسرانش مى‌گريزد،"},{"number":37,"text":"در آن روز، هر كسى از آنان را كارى است كه او را به خود مشغول مى‌دارد"},{"number":38,"text":"در آن روز، چهره‌هايى درخشانند،"},{"number":39,"text":"خندان [و] شادانند"},{"number":40,"text":"و در آن روز، چهره‌هايى است كه بر آنها غبار نشسته،"},{"number":41,"text":"[و] آنها را تاريكى پوشانده است؛"},{"number":42,"text":"آنان همان كافران بدكارند"}]}