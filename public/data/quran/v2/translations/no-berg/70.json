{"number":70,"edition":"no.berg","ayahs":[{"number":1,"text":"En som spør, etterlyser den tilstundende straff"},{"number":2,"text":"for de vantro, som ingen kan avverge"},{"number":3,"text":"fra Gud, himmelstigens Herre"},{"number":4,"text":"til Ham stiger englene og Ånden opp, på en dag hvis utstrekning er femti tusen år"},{"number":5,"text":"Så vis vakkert tålmod"},{"number":6,"text":"De anser den langt borte"},{"number":7,"text":"men Vi ser den nær"},{"number":8,"text":"Den dag, når himmelen blir som smeltet kobber"},{"number":9,"text":"og fjellene som kardet ull"},{"number":10,"text":"når venn ikke snakker til venn"},{"number":11,"text":"når de får se hverandre. Synderen vil ønske at han kunne løskjøpe seg fra denne dags straff med sine barn"},{"number":12,"text":"sin hustru, sin bror"},{"number":13,"text":"sin slekt som gav ham ly"},{"number":14,"text":"og alle som på jorden er, om dette så berget ham"},{"number":15,"text":"Men nei, det er en luende ild"},{"number":16,"text":"som tar hele huden av hodet"},{"number":17,"text":"som kaller på den som snudde ryggen og vendte seg bort"},{"number":18,"text":"som samlet og la i lader"},{"number":19,"text":"Mennesket er av natur småskårent"},{"number":20,"text":"Når ondt treffer ham, er han engstelig"},{"number":21,"text":"og når godt overgår ham, er han påholden"},{"number":22,"text":"Unntatt er de som forretter bønnen"},{"number":23,"text":"og som er vedholdende i bønnen"},{"number":24,"text":"som i det de eier anerkjenner en rett"},{"number":25,"text":"for tiggeren og den trengende"},{"number":26,"text":"og som tror på dommens dag"},{"number":27,"text":"de som bever for Herrens straff"},{"number":28,"text":"for Herrens straff kan ingen føle seg trygg"},{"number":29,"text":"som holder sitt kjønnsliv i tømme"},{"number":30,"text":"unntatt overfor sine hustruer og sine slavinner, for da kan de ikke bebreides"},{"number":31,"text":"men den som begjærer noe utover dette, slike går over grensen"},{"number":32,"text":"som passer betrodd gods og sine forpliktelser"},{"number":33,"text":"som står fast i sine vitnemål"},{"number":34,"text":"og overholder sine bønner"},{"number":35,"text":"Disse, i paradisets haver skal de være og de vises all ære"},{"number":36,"text":"Hva er det med de vantro som kommer frem foran deg og strekker hals"},{"number":37,"text":"i smågrupper fra høyre og fra venstre"},{"number":38,"text":"Ønsker hver av dem å bli ført inn i lykksalighetens have"},{"number":39,"text":"Å nei, Vi har skapt dem av det de vet"},{"number":40,"text":"Å nei! Jeg sverger ved østens og vestens Herre, Vi ville visselig være i stand til"},{"number":41,"text":"å skifte dem ut, med noe bedre enn dem, og ingen kan komme Oss i forkjøpet"},{"number":42,"text":"La dem prate og leke seg til de møter den dag som er lovet dem"},{"number":43,"text":"den dag de haster frem fra gravene, som kappløp de til et mål"},{"number":44,"text":"med nedslagne blikk mens fornedrelsen dekker dem. Dette er dagen som ble lovet dem"}]}