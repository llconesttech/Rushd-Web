{"number":56,"edition":"no.berg","ayahs":[{"number":1,"text":"Når begivenheten inntreffer"},{"number":2,"text":"kan det ikke benektes at den inntreffer"},{"number":3,"text":"Den fornedrer og opphøyer"},{"number":4,"text":"Når jorden rystes i en veldig skaking"},{"number":5,"text":"når fjellene smuldres til smuler"},{"number":6,"text":"og blir som oppvirvlet støv"},{"number":7,"text":"da blir dere av tre slag"},{"number":8,"text":"De til høyre, hva med dem til høyre"},{"number":9,"text":"De til venstre, hva med dem til venstre"},{"number":10,"text":"Og de som ligger først i løpet? De som ligger først i løpet"},{"number":11,"text":"– disse er det som kommer i Herrens nærhet"},{"number":12,"text":"i lykksalighetens haver"},{"number":13,"text":"En stor flokk fra tidligere tider"},{"number":14,"text":"men få fra de senere"},{"number":15,"text":"På pyntede benker hviler de"},{"number":16,"text":"overfor hverandre"},{"number":17,"text":"mens evig unge gutter går rundt blant dem"},{"number":18,"text":"med skåler og krus og beger med den klareste drikk"},{"number":19,"text":"som man ikke får vondt i hodet eller mister vettet av"},{"number":20,"text":"med slike frukter som de velger seg ut"},{"number":21,"text":"og kjøtt og fugl som de ønsker seg"},{"number":22,"text":"Og storøyde kvinner er der"},{"number":23,"text":"lik vel forvarte perler"},{"number":24,"text":"Som belønning for deres innsats"},{"number":25,"text":"Der skal de ikke høre tomt snakk, og ingen bebreidelser"},{"number":26,"text":"bare ordene: «Fred, fred!»"},{"number":27,"text":"Og de til høyre, hva med dem til høyre"},{"number":28,"text":"Blant tornefrie lotustrær"},{"number":29,"text":"og tette akasier"},{"number":30,"text":"utstrakt skygge"},{"number":31,"text":"og sprudlende vann"},{"number":32,"text":"frukt i overflod"},{"number":33,"text":"alltid for hånden og fri til å ta av"},{"number":34,"text":"på opphøyde leier"},{"number":35,"text":"Fullkomne har Vi skapt dem, paradisets kvinner"},{"number":36,"text":"som plettfrie jomfruer"},{"number":37,"text":"ømme og kjærlige, jevngamle"},{"number":38,"text":"med dem til høyre"},{"number":39,"text":"– en stor flokk fra tidligere tider"},{"number":40,"text":"og en stor flokk fra de senere"},{"number":41,"text":"Og de til venstre, hva med dem til venstre"},{"number":42,"text":"I het, kvelende vind og skåldende vann"},{"number":43,"text":"i skygge av kullsvart røyk"},{"number":44,"text":"som ikke svaler, og ikke er til behag"},{"number":45,"text":"Tidligere levde de et liv i vellevnet"},{"number":46,"text":"og turet frem i stor synd"},{"number":47,"text":"og pleide å si: «Når vi er døde og blitt til støv og tørre ben, skal vi da oppstå"},{"number":48,"text":"Og henfarne fedre også?»"},{"number":49,"text":"Si: «Både de første og de siste"},{"number":50,"text":"alle vil bli samlet, til fastsatt tid en bestemt dag.»"},{"number":51,"text":"Da vil dere som farer vill og holder sannhet for løgn"},{"number":52,"text":"få spise av Zaqqum-treet"},{"number":53,"text":"Fylle magen av det"},{"number":54,"text":"og drikke kokende vann ved siden av"},{"number":55,"text":"Og dere vil drikke som uttørstede kameler"},{"number":56,"text":"Dette er deres velkomsthilsen på dommens dag"},{"number":57,"text":"Det er Vi som har skapt dere! Hvorfor anser dere ikke dette for sant"},{"number":58,"text":"Hva med sæddråpene som dere avgir"},{"number":59,"text":"Har dere skapt dem? Eller er Vi skaperen"},{"number":60,"text":"Vi har fastsatt døden for dere, ingen kan foregripe Oss"},{"number":61,"text":"for å skifte dere ut med deres like og la dere oppstå i en skikkelse dere ikke kjenner"},{"number":62,"text":"Dere er kjent med den første oppståen (fødsel). Hvorfor tenker dere ikke etter"},{"number":63,"text":"Har dere tenkt over jorden dere dyrker"},{"number":64,"text":"Er det dere som står bak utsæden, eller er det Vi som sår"},{"number":65,"text":"Om Vi ville, kunne Vi gjøre den til en unyttig vekst, og dere ville utbryte"},{"number":66,"text":"«Vi er ruinert!»"},{"number":67,"text":"«Vi er plyndret!»"},{"number":68,"text":"Har dere tenkt over vannet som dere drikker"},{"number":69,"text":"Er det dere som sender det ned fra skyene? Eller er det Vi som sender det"},{"number":70,"text":"Om Vi ville, kunne Vi gjøre det udrikkelig! Hvorfor er dere da ikke takknemlige"},{"number":71,"text":"Har dere tenkt over ilden, som dere tenner"},{"number":72,"text":"Har dere frembrakt dens brensel? Eller Vi"},{"number":73,"text":"Det er Vi som har gjort dette, som en påminnelse, og til nytte for dem som er i ørkenen"},{"number":74,"text":"Så pris din Herre den Veldiges navn"},{"number":75,"text":"Nei, jeg sverger ved stjernenes nedgang"},{"number":76,"text":"og dette er en stor ed, om dere bare hadde visst"},{"number":77,"text":"Dette er en kostelig Koran"},{"number":78,"text":"som finnes i en vel forvart Bok"},{"number":79,"text":"Bare de rene får røre den"},{"number":80,"text":"En åpenbaring fra all verdens Herre"},{"number":81,"text":"Skulle dere da forsmå denne forkynnelse"},{"number":82,"text":"Og gjøre det til en livssak å erklære den for løgn"},{"number":83,"text":"Når den døende har sjelen oppe i halsen"},{"number":84,"text":"mens dere står og ser på"},{"number":85,"text":"men Vi er ham nærmere enn dere, uten at dere ser det"},{"number":86,"text":"så, hvis dere ikke var Oss underlagt"},{"number":87,"text":"hvorfor bringer dere da ikke hans sjel tilbake, om dere snakker sant"},{"number":88,"text":"Hvis han er av dem som får komme i Herrens nærhet"},{"number":89,"text":"en aromatisk luftning, hvile, og lykksalighetens have"},{"number":90,"text":"Er han av dem til høyre"},{"number":91,"text":"– «Fred være med deg, som er av høyre hånds flokk!»"},{"number":92,"text":"Men er han av dem som holdt sannhet for løgn, og fór vill"},{"number":93,"text":"– en velkomsthilsen av kokende vann"},{"number":94,"text":"og helvetes brann"},{"number":95,"text":"Dette er den visse sannhet"},{"number":96,"text":"Så pris din Herre den Veldiges navn"}]}