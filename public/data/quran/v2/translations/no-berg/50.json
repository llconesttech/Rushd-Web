{"number":50,"edition":"no.berg","ayahs":[{"number":1,"text":"Ved den ærefulle Koran"},{"number":2,"text":"Nei, de undrer seg over at en advarer er kommet til dem fra deres egne rekker, og den vantro sier: «Dette er en selsom ting"},{"number":3,"text":"Når vi er døde og er blitt til jord? Det ville være en usannsynlig tilbakevending!»"},{"number":4,"text":"Vi vet hva jorden tar av dem. Hos Oss er en Bok som inneholder alt"},{"number":5,"text":"Nei, de fornektet sannheten da den kom til dem, så de befinner seg i en floket situasjon"},{"number":6,"text":"Har de ikke sett på himmelen over seg, hvordan Vi har laget den og prydet den, og den er uten en sprekk"},{"number":7,"text":"Og jorden har Vi bredt ut, og satt faste fjell på den, og Vi har latt vokse frem på den all slags herlige arter"},{"number":8,"text":"til innsikt og ettertanke for hver botferdig Guds tjener"},{"number":9,"text":"Vi sender fra oven velsignet vann og frembringer derved haver og korn til å høste"},{"number":10,"text":"og høyt ragende palmer med tette fruktklaser"},{"number":11,"text":"til livsunderhold for Guds tjenere. Derved har Vi gitt liv til et land i dvale. Slik blir oppstandelsen"},{"number":12,"text":"Fornektet sannheten har før dem Noas folk, Brønnfolket, Thamod"},{"number":13,"text":"Ad, Farao, Lots brødre"},{"number":14,"text":"Skogfolket og Tubbas folk. Alle holdt sendebudene for løgnere, og min trussel ble realitet"},{"number":15,"text":"Har vel den første skapelsen gjort Oss kraftløse? Nei, men de er i tvil om en ny skapelse"},{"number":16,"text":"Vi har skapt mennesket, og Vi vet hvor hans tanker vandrer. Vi er ham nærmere enn halspulsåren"},{"number":17,"text":"Når de to noterende engler noterer, sittende på høyre og venstre side"},{"number":18,"text":"kan han ikke si et ord uten at en overvåker er klar hos ham"},{"number":19,"text":"I dødsuklarheten kommer sannheten: «Dette er det du skydde.»"},{"number":20,"text":"Og det støtes i basunen. «Dette er dagen det ble truet med.»"},{"number":21,"text":"Alle kommer sammen med en som jager på, og et vitne"},{"number":22,"text":"«Du brydde deg ikke om dette, så nå har Vi tatt bort ditt slør, og ditt syn er i dag skarpt.»"},{"number":23,"text":"Og hans følgesvenn vil si: «Dette er det som er gjort klart fra min side.»"},{"number":24,"text":"Det lyder: «Dere to, kast i helvete hver oppsetsig vantro"},{"number":25,"text":"som forhindrer det som godt er, som går over grensen, som sår tvil"},{"number":26,"text":"som setter en gud ved Guds side, kast ham i svær straff!»"},{"number":27,"text":"Og hans følgesvenn vil si: «Jeg har ikke satt ham opp, han var langt kommen i villfarelse.»"},{"number":28,"text":"Han sier: «Strides ikke i Mitt nærvær! Jeg har sendt dere advarsler i forveien"},{"number":29,"text":"og ordet forandres ikke hos Meg. Jeg gjør ikke Mine tjenere urett.»"},{"number":30,"text":"På den dag sier Vi til helvete: «Er du fullpakket?» Og det svarer: «Finnes det enda flere?»"},{"number":31,"text":"Og paradiset blir brakt nær de gudfryktige, ikke langt borte"},{"number":32,"text":"«Dette er det dere ble lovet, hver botferdig og påpasselig"},{"number":33,"text":"som frykter den Barmhjertige i det skjulte, og kommer med et botferdig hjerte"},{"number":34,"text":"Tred inn i fred! Dette er evighetens dag.»"},{"number":35,"text":"Der får de alt de ønsker, og hos Oss er mer til"},{"number":36,"text":"Hvor mange slektledd har Vi ikke utslettet før dem, mer fryktinngytende enn dem. De streifer rundt i landet, mon der var et tilfluktssted"},{"number":37,"text":"I dette er visselig en påminnelse for den som har hjertets forstand, eller gir øre med våken oppmerksomhet"},{"number":38,"text":"Vi skapte himlene og jorden og det som mellom dem er på seks dager, og ingen tretthet rørte Oss"},{"number":39,"text":"Så tål det de sier og lovpris Herren ved soloppgang og solnedgang"},{"number":40,"text":"og om natten pris Ham også, og etter bønnen"},{"number":41,"text":"Lytt etter den dag da utroperen roper fra et nært sted"},{"number":42,"text":"den dag da de virkelig hører skriket. Det er oppstandelsens dag"},{"number":43,"text":"Det er Vi som gir liv og død, og hos Oss er reisens mål"},{"number":44,"text":"Den dag jorden spalter seg for de døde, og de haster frem, dette er en samling som er lett for Oss"},{"number":45,"text":"Vi kjenner vel til det de sier. Du kan ikke tvinge dem. Men forman med Koranen dem som frykter Min trussel"}]}