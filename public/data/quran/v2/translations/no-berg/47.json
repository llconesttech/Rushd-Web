{"number":47,"edition":"no.berg","ayahs":[{"number":1,"text":"De som ikke tror, og som legger hindringer på Guds vei, deres gjerninger lar Gud løpe ut i intet"},{"number":2,"text":"Men de som tror og lever rettskaffent, og tror på det som er åpenbart Muhammad, og det er sannheten fra Herren, deres misgjerninger utslettet Han og gir deres tanker rett lei"},{"number":3,"text":"Dette er fordi de vantro retter seg etter verdiløs intethet, mens de som tror, retter seg etter sannheten fra Herren. Slik beskriver Gud menneskenes stilling"},{"number":4,"text":"Når dere møter de vantro i kamp, så gå løs på dem til de er helt nedkjempet, og bind stramme bånd. Og etterpå, frigivelse eller løsepenger, så krigen legger fra seg sin byrde. Slik er det. Om Gud ville, kunne Han selv ta seg til rette overfor dem, men Han ønsker å sette noen av dere på prøve gjennom andre. De som kjemper og dør for Guds sak, deres gjerninger lar Han aldri løpe ut i intet"},{"number":5,"text":"Han vil lede dem og gi deres tanker rett lei"},{"number":6,"text":"og føre dem inn i paradiset som Han har gjort dem kjent med"},{"number":7,"text":"Dere troende, om dere hjelper Gud, hjelper Han dere og gir dere fotfeste"},{"number":8,"text":"Men de som er vantro, undergang over dem. Gud lar deres gjerninger løpe ut i intet"},{"number":9,"text":"Dette fordi de viste motvilje mot det som Gud åpenbarte, og så gjør Han deres gjerninger fåfengte"},{"number":10,"text":"Har de da ikke reist rundt på jorden og sett hva enden ble for dem som levde før? Gud utslettet dem, og for de vantro er det tilsvarende i vente"},{"number":11,"text":"Dette fordi Gud tar seg av de troende, mens de vantro ingen har som tar seg av dem"},{"number":12,"text":"Gud vil visselig føre dem som tror og lever rettskaffent inn i paradisets haver, hvor bekker sildrer. Men de som er vantro, de søker nytelser og fråtser som kveg. Ilden blir deres herberge"},{"number":13,"text":"Hvor mang en by, større i makt enn din by, som drev deg ut, har Vi utslettet. Det fantes ingen hjelper for dem"},{"number":14,"text":"Er vel den som baserer seg på klar beskjed fra Herren, som den hvis gjerningers ondskap synes prydelig for ham, og som følger sine egne lyster"},{"number":15,"text":"Slik er paradiset som er lovet de gudfryktige: Det er bekker med uforurenset vann, bekker med melk av uforanderlig smak, bekker med vin som er en nytelse for dem som drikker den, og bekker med ren honning. Der har de all slags frukt, og Herrens tilgivelse. Er vel disse slik stillet som den som skal være og bli i Ilden, og gis kokende vann å drikke, som sliter deres innvoller i stykker"},{"number":16,"text":"Det er noen som lytter til deg til de går fra deg, da sier de til dem som ble gitt kunnskapen: «Hva var det han sa nå?» Disse er det hvis hjerte Gud har forseglet, og som følger sine egne ideer"},{"number":17,"text":"Men de som har funnet rett vei, dem gir Han øket ledelse, og gudsfrykt"},{"number":18,"text":"Har de annet å vente enn timen, at den skal komme plutselig over dem? Dens forvarsel er kommet allerede! Men når den er over dem, hvortil deres formaning"},{"number":19,"text":"Vit at det er ingen gud unntatt Gud, og be om tilgivelse for din synd og for de troende, menn og kvinner! Gud kjenner til hvor dere ferdes og deres hvilested"},{"number":20,"text":"De som er troende sier: «Hvorfor er ikke en korantekst åpenbart om dette?» Når så en utvetydig korantekst blir åpenbart og det nevnes kamp i den, da ser du dem i hvis hjerter er sykdom, se på deg med blikket til en som er i dødens avmakt"},{"number":21,"text":"Men lydighet ville være mer passende for dem, og redelig tale! Når saken er avgjort, ville det være bedre for dem om de var oppriktige mot Gud"},{"number":22,"text":"Mon dere kanskje, om dere vender dere bort, vil stifte ufred og strid i landet og bryte deres blodsbånd"},{"number":23,"text":"Slike er under Guds forbannelse, og Han har gjort dem døve, og deres øyne blinde"},{"number":24,"text":"Tenker de da ikke over Koranen? Eller er det låser på hjertene"},{"number":25,"text":"De som snur om etter at ledelsen er blitt klar for dem, det er Satan som har ført dem i fristelse og gitt dem falske håp"},{"number":26,"text":"Dette fordi de sier til dem som har motvilje mot det Gud har åpenbart: «Vi skal adlyde dere, delvis.» Gud kjenner deres hemmeligheter"},{"number":27,"text":"Men hvordan går det, når englene henter dem bort, og gir dem slag i ansiktet og over ryggen"},{"number":28,"text":"Dette fordi de følger det som vekker Guds vrede, og har motvilje mot Hans velbehag, så Han lar deres gjerninger bli til intet"},{"number":29,"text":"Eller mener de i hvis hjerter er sykdom, at Gud ikke vil bringe frem deres hatefulle nag"},{"number":30,"text":"Om Vi ville, kunne Vi la deg se dem, og du ville visselig kjenne dem på deres merke, og du vil sikkert kjenne dem igjen på deres tvetydige tale. Gud kjenner deres gjerninger"},{"number":31,"text":"Vi skal visselig sette dere på prøve, så Vi kan kjenne de innsatsvillige og de standhaftige blant dere og utprøve hvordan det står til med dere"},{"number":32,"text":"De som er vantro og legger hindringer på Guds vei, og bryter med Sendebudet etter at ledelsen er blitt klar for dem, de skader ikke Gud det minste, men Han lar deres gjerninger bli til intet"},{"number":33,"text":"Dere som tror, adlyd Sendebudet, og gjør ikke deres gjerninger verdiløse"},{"number":34,"text":"De som er vantro og legger hindringer på Guds vei, og så dør som vantro, dem gir Gud aldri tilgivelse"},{"number":35,"text":"Så slapp ikke av og be om fred! Dere blir vinnerne, og Gud er med dere. Og Han vil ikke snyte dere på deres gjerninger"},{"number":36,"text":"Jordelivet er kun lek og tidsfordriv. Om dere tror og viser gudsfrykt, vil Han gi dere lønn og ikke spørre dere om det dere eier"},{"number":37,"text":"Men om Han ber dere om det, og går på dere, da vil dere vise dere gjerrige, og hatefullt nag vil Han bringe i dagen"},{"number":38,"text":"Der står dere! Dere er bedt om å yte for Guds sak, men noen av dere er gjerrige. Den som er gjerrig, er kun gjerrig mot seg selv. Gud er rik, og dere er de fattige. Om dere snur ryggen til, vil Han skifte dere ut med et annet folk, og de vil ikke være som dere"}]}