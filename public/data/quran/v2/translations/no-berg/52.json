{"number":52,"edition":"no.berg","ayahs":[{"number":1,"text":"Ved berget"},{"number":2,"text":"og den skrevne skrift"},{"number":3,"text":"på utbredt pergament"},{"number":4,"text":"ved det besøkte tempel"},{"number":5,"text":"ved det høyt hvelvede tak"},{"number":6,"text":"og det brusende hav"},{"number":7,"text":"Herrens straff vil visselig inntreffe"},{"number":8,"text":"Ingen kan avverge den"},{"number":9,"text":"Den dag, når himmelen snurrer rundt"},{"number":10,"text":"og fjellene beveger seg"},{"number":11,"text":"ve denne dag over dem som kaller sannhet for løgn"},{"number":12,"text":"og driver med tomt snakk og lek"},{"number":13,"text":"den dag, når de støtes i helvetes ild"},{"number":14,"text":"«Dette er Ilden, som dere fornektet"},{"number":15,"text":"Er dette trolldom, eller kan dere ikke se"},{"number":16,"text":"Møt den, og bær med tålmod eller ikke, det er det samme for dere. Dere belønnes bare for det dere har gjort.»"},{"number":17,"text":"De gudfryktige skal være i paradisets haver og lykksalighet"},{"number":18,"text":"idet de gleder seg over det Herren har gitt dem. Herren har bevart dem for helvetes straff"},{"number":19,"text":"«Spis og drikk og måtte det bekomme dere vel, for det dere har gjort.»"},{"number":20,"text":"De ligger tilbakelenet på leier, rekkevis, og Vi forener dem parvis med mørkøyde kvinner"},{"number":21,"text":"De som tror, og hvis etterkommere fulgte dem i troen, dem vil Vi føre sammen med deres etterkommere, og Vi forminsker ikke deres innsats det ringeste. Hver mann står for det han har fortjent"},{"number":22,"text":"Og Vi forsørger dem rikelig med frukt og kjøtt slik de ønsker"},{"number":23,"text":"mens der går et beger rundt, som ikke innebærer tomt prat eller synd"},{"number":24,"text":"Og det er unge gutter som går rundt blant dem og betjener dem, skjønne som skjulte perler"},{"number":25,"text":"Og de henvender seg til hverandre og samtaler, og sier"},{"number":26,"text":"«Tidligere var vi blant våre, og gikk i frykt"},{"number":27,"text":"men Gud var god mot oss, og bevarte oss fra den hete vindens straff"},{"number":28,"text":"Vi påkalte Ham tidligere. Han er den Rettsindige, den Nåderike.»"},{"number":29,"text":"Så forman! Ved Herrens nåde er du verken en spåmann eller besatt"},{"number":30,"text":"Eller sier de: «En skald! Vi vil avvente skjebnens trekk for ham.»"},{"number":31,"text":"Si: «Bare vent! Jeg venter sammen med dere.»"},{"number":32,"text":"Kan det være deres drømmer som inngir dem slikt? Eller er de oppsetsige mennesker"},{"number":33,"text":"Eller de sier: «Det er bare noe han sier frem.»"},{"number":34,"text":"Nei, de tror ikke! La dem bringe en tilsvarende forkynnelse, om de snakker sant"},{"number":35,"text":"Er de skapt av intet? Eller er de skaperne"},{"number":36,"text":"Har de skapt himlene og jorden? Nei, de er ikke overbeviste"},{"number":37,"text":"Eller har de hånd om Herrens skatter? Er det de som bestemmer"},{"number":38,"text":"Eller har de en stige, hvorfra de kan lytte ved himmelens port? Så la den som lytter komme med et klart bevis"},{"number":39,"text":"Eller er det slik at Han har døtre, og dere sønner"},{"number":40,"text":"Har du bedt dem om lønn, så de er trykket av gjeld"},{"number":41,"text":"Eller har de adgang til det skjulte, så de skriver ned"},{"number":42,"text":"Søker de en list? De vantro, de blir overlistet"},{"number":43,"text":"Har de en annen gud enn Gud? Ære være Ham! Han er fjernt fra det de setter ved Hans side"},{"number":44,"text":"Om de så stykker av himmelen falle ned, ville de si: «Det er haugskyer!»"},{"number":45,"text":"Så la dem være, til de møter deres dag når de blir som slått av lynet"},{"number":46,"text":"den dag når deres list ikke hjelper dem, og de ikke finner hjelp"},{"number":47,"text":"De urettferdige har i vente en straff utover dette, men de fleste av dem vet ingenting"},{"number":48,"text":"Avvent tålmodig Herrens avgjørelse, for du er for Våre øyne, og lovpris Herren når du står opp"},{"number":49,"text":"og ved nattetid, og når stjernene trekker seg tilbake"}]}