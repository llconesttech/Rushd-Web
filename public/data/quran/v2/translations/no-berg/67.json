{"number":67,"edition":"no.berg","ayahs":[{"number":1,"text":"Velsignelsesrik er Han, i Hans hånd er herredømmet! Han evner alt"},{"number":2,"text":"Han er det som skapte død og liv for å prøve dere, hvem av dere som er best i gjerninger. Han er den Mektige, den Ettergivende"},{"number":3,"text":"Han er det som skapte syv himler lagvis. Du ser ikke i den Barmhjertiges skapning noen mangler. Blunk med øynene, ser du vel noen revner"},{"number":4,"text":"Om du blunker med øynene to ganger, så vender ditt blikk tilbake til deg, svakt og trett"},{"number":5,"text":"Vi har prydet den nederste himmel med bluss, og gjort dem til kastevåpen mot satanene. For dem har Vi gjort i stand Ildens straff"},{"number":6,"text":"Dem som fornekter sin Herre, venter helvetes straff"},{"number":7,"text":"En sørgelig skjebne! Når de kastes inn der, hører de et brøl"},{"number":8,"text":"idet det koker opp og er nær ved å sprekke av raseri. Hver gang en flokk kastes inn i det, spør dets voktere dem: «Kom det ingen advarer til dere?»"},{"number":9,"text":"Og de svarer: «Jo, det kom en advarer til oss, men vi holdt det for løgn, og sa: ’Gud har ikke åpenbart noe! Dere er helt på villspor.’»"},{"number":10,"text":"Og de tilføyer: «Om vi hadde hørt, eller forstått"},{"number":11,"text":"ville vi ikke vært Ildens folk.» De erkjenner sin synd. Bort med Ildens folk"},{"number":12,"text":"De som frykter Herren i det skjulte, dem venter tilgivelse og stor lønn"},{"number":13,"text":"Om dere holder hemmelig eller gir høylytt til kjenne det dere sier, så vet Han hva som bor i hjertene"},{"number":14,"text":"Skulle ikke Han kjenne den Han har skapt? Han er den Uutgrunnelige, den Innsiktsfulle"},{"number":15,"text":"Han er det som gjorde jorden underdanig for dere. Så dra rundt på dens overflate og spis av Hans gaver. Til Ham fører oppstandelsen"},{"number":16,"text":"Kan dere være sikre på Ham som er i himmelen, at Han ikke lar jorden oppsluke dere, for se, den skjelver"},{"number":17,"text":"Kan dere være sikre på Ham som er i Himmelen, at Han ikke sender over dere en skur av småstein, så dere får vite hva Min advarsel innebærer"},{"number":18,"text":"De som levde før dem, kalte også sannhet for løgn, og hvordan var vel Min refselse"},{"number":19,"text":"Har de ikke sett på fuglene over seg som brer ut sine vinger og slår dem sammen? Intet holder dem oppe, unntatt den Barmhjertige. Han er observant for alle ting"},{"number":20,"text":"Hvem er det vel som er som en hærskare som hjelper dere, unntatt den Barmhjertige? De vantro er helt på avveie"},{"number":21,"text":"Hvem er det vel som gir dere livets underhold, om Han holder tilbake sitt underhold? Nei, de turer frem i oppsetsighet og motvilje"},{"number":22,"text":"Er vel den som går og faller hodekulls, best rettledet, eller den som vandrer raskt på rett vei"},{"number":23,"text":"Si: «Han er det som har frembrakt dere og gitt dere hørsel, syn og forstand. Hvor lite dere takker!»"},{"number":24,"text":"Si: «Han er det som har spredt dere på jorden. Og til Ham vil dere bli samlet inn.»"},{"number":25,"text":"Så sier de: «Når kommer så denne trussel, om dere snakker sant?»"},{"number":26,"text":"Si: «Kunnskapen beror hos Gud! Jeg er bare en klar advarer.»"},{"number":27,"text":"Når de ser at den er nær, formørkes de vantros ansikter, og det lyder: «Dette er det dere etterlyste.»"},{"number":28,"text":"Si: «Hva synes dere, om Gud utsletter meg og dem som følger meg, eller Han viser oss nåde, hvem skal da beskytte de vantro mot en smertelig straff?»"},{"number":29,"text":"Si: «Han er den Barmhjertige! Vi tror på Ham, og på Ham forlater vi oss. Dere får snart vite hvem det er, som er klart på villstrå.»"},{"number":30,"text":"Si: «Hva ville dere synes om deres vann en morgen var sunket ned i jorden, hvem skal da bringe dere rinnende vann?»"}]}