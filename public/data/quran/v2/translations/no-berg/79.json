{"number":79,"edition":"no.berg","ayahs":[{"number":1,"text":"Ved dem som trekker ut og spenner"},{"number":2,"text":"Ved dem som går ivrig frem"},{"number":3,"text":"Ved dem som siger frem"},{"number":4,"text":"og så tar ledelsen"},{"number":5,"text":"og tar seg av saken"},{"number":6,"text":"Den dag når rystelsen ryster"},{"number":7,"text":"og følges av rystelse"},{"number":8,"text":"på denne dag vil hjertene banke"},{"number":9,"text":"og blikkene slås ned"},{"number":10,"text":"De sier: «Skal vi bringes tilbake til det vi var"},{"number":11,"text":"Når vi er morkne ben?»"},{"number":12,"text":"Og de tilføyer: «Det vil være en retur med tap!»"},{"number":13,"text":"Men det lyder et eneste skrall"},{"number":14,"text":"og så er de lys våkne"},{"number":15,"text":"Historien om Moses har vel nådd deg"},{"number":16,"text":"Da Herren ropte til ham i den hellige dal Tuwa"},{"number":17,"text":"«Gå til Farao! Han er oppsetsig"},{"number":18,"text":"Og si: ’Ønsker du ikke å rense deg"},{"number":19,"text":"og at jeg leder deg hen til Herren, så du kan vise gudsfrykt?’»"},{"number":20,"text":"Så viste Han ham det største jærtegnet"},{"number":21,"text":"men han forkastet og var ulydig"},{"number":22,"text":"Så vendte han ryggen og fjernet seg raskt"},{"number":23,"text":"sammenkalte folk"},{"number":24,"text":"og sa: «Jeg er deres høyeste herre.»"},{"number":25,"text":"Så tok Gud ham fatt med den hinsidiges og denne verdens straff"},{"number":26,"text":"I dette er visselig en lærepenge for den som har gudsfykt"},{"number":27,"text":"Er dere mer krevende å skape, eller himmelen Han har bygget"},{"number":28,"text":"Han hevet opp dens tak og gav den form"},{"number":29,"text":"lot dens natt bli mørk og lot morgenlyset komme frem"},{"number":30,"text":"Så bredte Han jorden ut"},{"number":31,"text":"og brakte frem av den vann og grønne enger"},{"number":32,"text":"og Han gav fjellene fast feste"},{"number":33,"text":"til glede for dere og deres hjorder"},{"number":34,"text":"Når så den store katastrofe inntreffer"},{"number":35,"text":"den dag når mennesket kommer i hu hva han jaget etter"},{"number":36,"text":"og helvete bringes frem for alle som ser"},{"number":37,"text":"da skal den som var oppsetsig"},{"number":38,"text":"og foretrakk jordelivet"},{"number":39,"text":"få helvete til herberge"},{"number":40,"text":"Men den som fryktet Herrens maktstilling og nektet seg sine lyster"},{"number":41,"text":"– se, paradisets have er herberget"},{"number":42,"text":"De spør deg om timen, om når den kommer"},{"number":43,"text":"Hva kan vel du si om dette"},{"number":44,"text":"Dens endelige tid beror hos Herren"},{"number":45,"text":"Du er bare en advarer for dem som frykter den"},{"number":46,"text":"Den dag de får se den, blir det som om de hadde ventet bare en kveld eller en morgenstund"}]}